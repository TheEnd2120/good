##Псалмоспіви 117##

1. 0, молитво, о, молитво!

#Куплет
О, молитво, о, молитво,
Богом дана ти мені.
У скорботах чи у битві
Бережеш всі дні земні.
Я молився і не спав,
На колінах все стояв
І душею з Богом розмовляв:
«Боже, Ти почуй мене!
Хай тривога промине,
Ти підтримай, я вже майже впав».

#Куплет
За вікном лютує вітер,
Сніг колючий, буревій.
Так, неначе цілим світом
Я відкинутий, слабкий.
Та смиренно я благав,
Перед Господом стояв,
Небеса про ласку все просив:
«Боже, зглянься і почуй,
Гніт з душі зніми, врятуй,
Так стомився я від злих вітрів!»

#Куплет
Боже мій, я не бажаю
Жити легко, без мети.
Буде важко, я це знаю, Як до неба хочу йти.
Я благаю про одне:
Щоб провадив Ти мене,
Щоб в житті завжди я відчував
Божу руку на плечах,
Що в тривогах та боях
Сили дасть мені, щоб я не впав.

#Куплет
О, молитво, о, молитво,
Щира, з вдячної душі.
Переміг я у тій битві, На колінах у тиші.
Бог мене не залишав,
Дух слабкий мій підкріпляв,
Як, безсилий, падав я в борні.
В небеса мій плач злітав,
Бог на поміч поспішав,
Він в молитві радість дав мені.

2. Очі святії, очі Христа

#Куплет
Очі святії, очі Христа, 
Повні любові та співчуття,
Про біль людський жалкують вони,
Бачать скорботи наші земні.

#Куплет
Ось перед ними - Єрусалим, 
Місто, що здавна обране Ним, 
Сльози пекучі ради людей
Ллються з Господніх добрих очей.

#Куплет
Біля вогню у той страшний час
Зрікся Петро Христа третій раз!
Погляд Ісуса душу пройняв
І в покаянні він заридав.

#Куплет
Очі Господні, очі святі
Бачать і землю всю з висоти,
Кожен сердечний намір чи крок,
Кличуть до добрих, світлих думок.

#Куплет
Очі Господні - світлі вогні,
Бачать всі наші кроки земні.
Оберігають вірних святих,
Судять блукання хибних доріг.

3. Із міста добре видна та страшна гора.
#Куплет
Із міста добре видна та страшна гора.
На ній жорстоко люди стратили Христа.
За мене на хресті, на смертнім розпʼятті
Були пробиті руки й ноги ті святі.

#Куплет
Життя і світло смерть Ісуса принесла,
Гріхи простила, радість і любов дала.
За нас, о друже мій, о брате дорогий 
Він переміг і пекло й смерть, і гріх людський.

#Куплет
Вже до кінця збігають наші дні земні.
Не зволікай, душа, прийми Христа, прийми,
Великий і благий Господь наш дорогий,
Йому я дякую за подвиг той святий

4. Наче лілія прекрасна

#Куплет
Наче лілія прерасна Світлом ясним,
Дух мій, в Бозі оживай.
Мов орел, полинь високо В синь широку, 
В небо, у прекрасний край.

#Куплет
Прагни в ту країну мрійну Ти постійно.
Вже давно тебе там ждуть
І до Божого престолу Пісню нову
Хори ангелів несуть.

#Куплет
Хвиль життевих не лякайся, не здавайся,
Будь завжди в човні Христа!
Скоро в гавань ти прибудеш і забудеш, 
Що є гріх і марнота.

#Куплет
Віра хай тебе не зрадить, світ не звабить 
У щоденній суєті.
Блиск світський дорогоцінний,- привид тлінний
Зникне десь у темноті.

#Куплет
Друг і Лікар мій єдиний, щохвилини
Прагне лиш до Тебе дух,
Не відкинь мого моління, дай спасіння 
І прийми як Своїх слуг.

#Куплет
Укріпи Своє творіння в час боріння, 
Не відходь від мене Ти.
Підніми в часи падіння, дай смиріння,
Віру міцно утверди.

#Куплет
О, гряди Ти переможно в світ тривожний
Із небес височини!
У моїй борні дочасній в світ прекрасний
Двері раю відчини.

#Куплет
Ти поніс тяжкі страждання за діяння 
І за всі мої гріхи.
Переміг Ти смерть назавжди, Ти - Бог правди,
Тож царюй в душі моїй!

5. Навчи, Господи, славити Імʼя Твоє,

#Куплет
Навчи, Господи, славити Імʼя Твоє, 
Навчи мене, мій Боже, молитись,
Навчи свято провести життя тут своє,
Дай на користь для Тебе трудитись.

#Куплет
Дай, щоб скинув тягар свій гріховний з себе,
Дай, все виплакать перед Тобою.
В допомогу мені подай Імʼя Твоє,
Без Тебе я не справлюсь з Собою.

#Куплет
Я без Тебе мізерний, мов черви земні,
Нема втіхи у тяжку годину,
Без Тебе, Боже світла, загину в огні, 
Я без Тебе в темряві загину.

#Куплет
О, Ісус, мій Спаситель, помилуй мене, 
Як Творець до творіння схилися,
Без спасіння Твого не спасуся ніде, 
До душі, як мій Лікар, торкнися.

#Куплет
Мою душу нещасну скоріше зціли, 
І прийми від душі покаяння.
О, почуй мене, Боже, і двері відкрий,
Я чекаю Твого подаяння.

6. Мій Христос мене покликав для життя

#Куплет
Мій Христос мене покликав для життя, 
І на поклик Божий відгукнувся я.
По дорозі нелегкій я іду у край святий, 
на плечах своїх несу я хрест важкий.

#Куплет
Світ ганьбою називає шлях святий, 
Ненавидить за Ісуса вибір мій. 
Та любов Христа живе, 
Підкріпляє і веде, 
Ні на мить не забуває Він мене.

#Куплет
Мій Христос мене покликав для життя, 
Від гріха до Нього поспішаю я.
Хоч зустріну на шляху Перешкоди, все ж іду, 
Хоч каміння на стежині цій знайду.

#Куплет
Мій Христос Спаситель по землі ходив 
І завжди людей знедолених любив. 
Мій Спаситель і мені Поможи, 
щоб усі дні Я прощати і терпіти міг завжди.

#Куплет
Як закінчиться земний нелегкий шлях, 
Ти дасиш мені спочити в небесах, 
Де не буде вже ночей, 
Де зітреш сльозу з очей, 
Вічно буду я серед Твоїх дітей

7. Ми з вами вже здолали стільки верст.

#Куплет
Ми з вами вже здолали стільки верст,
Хоч мало там було хвилин для себе...
Погляньте: ми пройшли, узявши хрест —
Вже півдороги в небо,вже півдороги в небо,вже півдороги в небо.

#Куплет
Комусь би відновити сили ще,
Комусь надію відшукати ще би...
Тримайтеся: лишилося лише —
Ще півдороги в небо,ще півдороги в небо,ще півдороги в небо.

#Куплет
Когось потрібно вкотре підвести,
До когось ласку виявити треба.
Як страшно відступити від мети —
Напівдорозі а небо,напівдорозі в небо,напівдорозі в небо.

#Куплет
Не дай, щоб хто з нас, Господи, змарнів,
Не дай нам ухилитися від Тебе.
Лишилося, можливо, кілька днів —
Від півдороги в небо,від півдороги в небо,від півдороги в небо.

8. Любов Христа безмірна і палка

#Куплет
Любов Христа безмірна і палка
Нема початку, ллється як ріка.
І наче хвиля близько берегів,
Так і вона близька споконвіків

#Приспів
Якщо б любові не було
Ми б не змогли здолати зло,
Надію мати на життя,
Що може дати лиш любов Христа.

#Куплет
Він полюбив тебе, мене давно
Він полюбив і тих, хто всеодно
Кричали «Ні!» - і підіймали сміх,
А Він з любовʼю закликає всіх.

#Куплет
Якби пізнали люди на землі
Любов Христа спрямовану до всіх
Якщо любов забрати хоч на мить
То світ увесь в ненависті згорить

#Куплет
Прийди до Нього швидше, не барись,
Давно чекає Він, лише звернись,
Ще кличе Він, прийми любов Христа, 
Що дасть тобі спасіння і життя.

9. Коли б Тебе, Христе в стражданнях

#Куплет
Коли б Тебе, Христе,в стражданнях
В душі постійно споглядав,
Я б рвався в небо без вагання,
Й Тебе сильніше все кохав...

#Куплет
Коли б завжди перед собою
Я бачив образ Твій в крові,
То б знав, якою Ти ціною
Спасіння вічне дав мені...

#Куплет
Коли б чоло в вінку терновім
Довіку я не забував!
Я там би вдячний був Христові:
Я не достойний, Ти ж страждав!

#Куплет
Коли б частіш на самотині
Тебе я, Господи, благав,
То для служіння правди нині
Ти більше б сил мені давав.

10. Не вічні є поневіряння

#Куплет
Не вічні є поневіряння
В земній долині нелегкій.
Я - мандрівник й моє бажання
Ввійти в оселі, край святий.

#Куплет
Служити хочу я для Тебе,
Ціна моя в крові Твоїй.
Ти - Цар всесильний, мій Володар, 
Цілком навіки буду Твій!

#Куплет
Твій мир святий - це насолода
Душі стражденній та сумній.
Даруй утіху та свободу
І світлий радісний спокій,

#Куплет
Щоби бажав я завжди ревно
Тобі служити на землі, 
І вічне Слово повсякденно
Завжди палало у душі.

#Куплет
Коли в душі лише зітхання,
Молитва немічна, слабка, -
Хай кров Твоя, Твої страждання
На подвиг надихнуть сповна.

11. Зло і морок по всій землі

#Куплет
Ворог лютий в страшній злобі,
У тривозі людські серця-
Видно знаки кінця.
Та для нас, церкво істинна,
Бог давно відкрив Істину,
Духи зла в гніві сильному,
Та одна в нас мета:

#Приспів
Церкво Божа, ти завжди
Вірно Господу служи,
Підступи зла розбивай,
Сили тьми перемагай.
Войовничо в бій вступай,
Пута рабства розривай,
Людство до Спасителя
Шляхом вірним направляй!

#Куплет
Подивися навкруг себе,
Скрізь, де глянь - ниви ждуть тебе
Кожен колос ти підійми,
Шлях до правди вкажи.
Праці так ще багато є,
А вже сонце на заході, Піднімайся, брат і сестра,
Близький прихід Христа!

#Куплет
Бій останній попереду,
Не засни! Чуєш? — «Я вже йду»!
В руки сміло ти меч бери,
Мужньо в наступ іди.
Ти помазана зло здолать,
Не здаватись, а наступать,
Дух Господній є на тобі -
Пам'ятай це завжди.

12. 3 довірою, немов дитя

#Куплет
З довірою, немов дитя,
З любов'ю щирою, як мати,
Допоможи без сум'яття
Усе із рук Твоїх приймати.

#Приспів
Без "нащо це", і "як із цим",
Без нарікання і без спору,
Як дихаю, як пʼю і їм,
Щоб так приймав я навіть горе.

#Куплет
Щоб певність мав я у думках:
Відкриєш суть біди й тривоги,
Що пройдений вузенький шлях
Не випадково зранив ноги.

#Куплет
Що кожен камінь на шляху 
І кожен шип, і кожен вузол
Допомагав до тебе йти,
Не розширяв мій шлях, а звузив.

#Куплет
Щоб мав я їжу і тепло,
Ти прикладав усі старання.
Вини Твоєї не було,
Що заслужив я покарання.

#Куплет
Дозволь, на цій землі щоб я
Міг жити, міг і помирати
З довірою, немов дитя,
З любов'ю щирою, як мати.

13. Жив раніше в горі я

#Куплет
Жив раніше в горі я,
У скорботах, тьмі гріха, 
І не думав я про вічність у житті.
Та Христа любов знайшла,
Розірвав Він сили зла,
Я вже сповнений святої радості.
Я вже вільний (2р.),
Я вже вільний (2р.),
Я вже вільний від неправди і гріха.
Бо Христа любов знайшла,
Розірвав Він сили зла,
Я вже сповнений святої радості.

#Куплет
Слово Боже учить нас,
Дух Господній не погас,
Силу дасть Він про Христа звіщати всім.
Той Божественний вогонь,
Подарований Христом,
Наділяє всіх слабких тут на землі.
Він палає (2р.), 
Він палає (2р.)
Дух Святий горить вогнем в моїй душі.
Той Божественний вогонь,
3 неба посланий Христом,
Наділяє всіх слабких тут на землі.

#Куплет
Коли хворий ти, друг мій,
До Христа звернись скорій,
Забере Він неміч і печаль твою.
І якщо нам щось болить ,
Він здоровʼя відновить,
Кров Христова твоє серце оживить.
Кров Христова (2р.), 
Кров Христова (2р.)
І сьогодні ісціляє всіх слабких.
І якщо нам щось болить,
Він здоровʼя відновить.
Кров Христова твоє серце оживить.

#Куплет
Ось смоковниця цвіте,
Скоро наш Господь прийде,
Щоб Свою невісту взяти в небеса.
Мукам всім прийде кінець,
Вірним дасть Господь вінець.
Чи готовий ти зустріти вже Христа?
Чи готовий (2р.), 
Чи готовий (2р.)
Чи готовий залишити Ти цей світ?
Мукам всім кінець прийде,
Що за радість всіх нас жде,
Чи готовий ти зустріти вже Христа?

       Другий варіант 

#Куплет
Жив колись я у гріхах, у скорботах та сльозах, 
І не думав я про вічність в небесах, 
Та Ісус мене підняв, душу грішну врятував, 
В серце радість та свободу мені дав.
Дав свободу, дав свободу,
Дав свободу від неправди і гріха!
Та Ісус мене підняв, душу грішну врятував, 
В серце радість та свободу мені дав.

#Куплет
Слово Боже учить нас: Дух Господній не погас, 
Силу дасть Він всім звіщати про Христа.
Той Божественний вогонь, нам дарований Христом,
Сповнить силою всі немічні серця.
Він палає, він палає, у душі моїй палає Дух Христа.
Той Божественний вогонь, нам дарований Христом,
Сповнить силою всі немічні серця.

#Куплет
Коли, друже, хворий ти, до Христа в молитві йди -
Полікує Він всі недуги твої.
Що завгодно хай болить, полікує і зміцнить,
Кров Христова від недуги захистить.
Кров Христова, кров Христова
І сьогодні може хворого зцілить,
Що завгодно хай болить, полікує і зміцнить.
Кров Христова від недуги захистить.

#Куплет
Наближаються жнива, і збуваються слова:
Ось іду тебе забрати в небеса!
І кінець прийде сльозам, дивна радість буде там!
Чи готовий ти до зустрічі Христа?
Чи готовий, чи готовий,
Чи готовий ти ввійти у небеса?
І кінець прийде сльозам, дивна радість буде там!
Чи готовий ти до зустрічі Христа?

14. Завжди дивуватися буду

#Куплет
Завжди дивуватися буду
Любові ясній Христа!
Омила від грішного бруду
Мене кров Його свята!

#Куплет
Розповідь святу і завжди нову
Хочу чути знову й знов!
Розповідь святу, серцю нову
Про Спасителя любов!

#Куплет
Молитва Христа гефсиманська
Лунала в нічній імлі,
Щоб волю Небесного Батька
Довершити на Землі.

#Куплет
Ось ангел зʼявився від Бога
Служити Христу в борні.
Пройшов Він голгофську дорогу,
Щоб дати життя мені.

#Куплет
В оселях небесного раю
Побачу Христа лице.
І пісню Йому заспіваю,
Прославлю Иого за все.

15. Господь є істинний мій шлях

#Куплет
Господь є істинний мій шлях,
Який веде у небеса.
Серце Він мені втішає,
Своїм Словом оживляє,
Шлях освітлює ногам:
Господь є істинний мій шлях!

#Куплет
Господь є сторож мій і щит.
У дні земних тривог і битв, 
В тіні крил Своїх ховає,
«Ти не бійся»! - промовляє,
Береже в руках Святих.
Господь є сторож мій і щит!

#Куплет
Господь є долі жереб мій,
Господь- моя твердиня.
А я нікчемний попіл, пил
Такий убогий і сліпий,
Та все ж Його дитина.
Господь є долі жереб мій.

#Куплет
Господь - спасіння є моє,
Дорога в вічні небеса.
В серце віру Він вселяє,
Потаємне відкриває,
Пристановище дає:
Господь - спасіння є моє!

#Куплет
Господь - любові повнота,
Він нас любовʼю відродив!
Від гріха нас відкупив,
Кров'ю Чистою обмив,
Що струмком текла з хреста:
Господь любові повнота!

#Куплет
О, друже, стомлений гріхом,
Про душу нині ти подбай,
Бо ти не вічний на землі,
А навкруги весь світ у злі,
Прийми Спасителя Христа.
Господь є істинний твій шлях!

16. Віддам хвалу і славу Великому Творцю

#Куплет
Віддам хвалу і славу Великому Творцю, 
Йому завжди душа моя відкрита.
І таємниці серця всі Йому я розкажу,
Прекрасна ти сьогодні, Суламіто!

#Приспів
В коштовні шати щедро одягнув тебе Отець,
Неначе та оливка, ти привита.
Чоло твоє оздоблене у золотий вінець!
Прекрасна Наречена, Суламіта!

#Куплет
Коли в випробуваннях переплавлена була,
І в купелі відродження обмита,
Блаженство заслужила ти стражданнями сповна,
Господь іде назустріч, Суламіто!

#Приспів
В коштовні шати щедро одягнув тебе Отець,
Неначе та оливка, ти привита.
Чоло твоє оздоблене у золотий вінець!
Прекрасна Наречена, Суламіта!

#Куплет
Ось руки простягнув Він, щоб прийняти від землі
Тебе, що кров'ю чистою обмита.
Лице Його - сіяння світанкової зорі,
Тож будь зорею вічно, Суламіто!

#Приспів
Прекрасна Наречена! Біля трону ти стоїш,
Забуті вже давно скорботи світу.
Зорею в небозводі, наче сонце ти гориш,
Ти - Церква-Наречена, Суламіто!

17. На високій горі

#Куплет
На високій горі красувався палац, 
Він у сяєві весь був, а в нім Пастир пробував
Він купив сто овець.

#Куплет
У безкрайніх степах ось овечка одна
Якось з паші зійшла, від отари відійшла,
Заблудилась вона.

#Куплет
Лічить Пастир овець, десь одної нема 
Через гори перейшов, на рівнини Він прийшов, 
І її не знайшов.

#Куплет
І вертається Він до домівки сумний,
Плаче гіркими сльозами Девʼяносто девʼять є,
День для Нього скорбний.

#Куплет
Ось ніч темная скрізь, Пастир спати не ліг, 
Зорі й місяць світять шлях, там далеко в небесах 
Він в дорозі знеміг.

#Куплет
Пастир всюди шукав, і по імені звав, 
Бо ж її Він так любив, Дорого Він заплатив, 
І її загубив.

#Куплет
Загубилась вона, у стрімких скалах гір,
Там де люті звірі є, і до них овечка йде -
Неминуча біда.

#Куплет
Над обривом крутим, над безоднею зла
Лютий звір за нею йде - ось овечку він візьме,
Небезпека страшна.

#Куплет
Тут і Пастир поспів, Він на склоні гори 
Сонце вранці встає, Пастир овечку несе -
Не відпустить її.

#Куплет
Із пустині гріха, від погибелі зла, 
Від звірів її відняв, Пастир добрий врятував, 
І овечки є всі

       Другий варіант 

#Куплет
На високій горі, біля чистих джерел 
Замок пишний височів,
Пастир добрий в ньому жив, 
Мав собі сто овець.

#Куплет
Та одного ось дня там овечка одна
В пасовицю десь зайшла,
Від отари відійшла 
-заблукала вона.

#Куплет
І помітив пастух, що немає вівці
Через гори перейшов,
На рівнину він прийшов, 
не побачив її.

#Куплет
Як додому прийшов, вівці порахував -
Девʼяносто девʼять є,
Однієї не знайде - 
десь пропала одна.

#Куплет
А як ніч надійшла, пастир добрий не спав.
Світить місяць угорі,
Аж до ранньої зорі 
Він овечку шукав.

#Куплет
Він овечку шукав, на імʼя все гукав.
Бо ж її він так любив,
Дорого собі купив ще маленьким ягням.

#Куплет
Загубилась вона, залишивши загін, 
І у хащі забрела,
Зграя там вовків жила 
Вдалині, вдалині.

#Куплет
Десь опівночі вже пастир добрий знеміг, 
Та її не залишив,
І зі схилу йшов на схил, 
та й знайшов згубу він.

#Куплет
Над проваллям крутим, і на стежці слизькій
Дикий звір за нею йшов, 
Та пастух вівцю знайшов 
в хижій зграї вовків.

#Куплет
Із чужої землі і зі смертної мли, 
Жертву від вовків забрав, 
І на плечі її взяв, 
і додому приніс.

18. Мій шлях на землі не лежить поміж квітів

#Куплет
Мій шлях на землі не лежить поміж квітів 
Пахучі троянди на нім не ростуть. 
Мій шлях весь в колючках лежить в цьому світі, 
Тернина встеляє за Господом путь.

#Куплет
Іду я. Поранені ноги до болю, 
І важка здається дорога моя. 
Та голос в душі моїй ніжно говорить: 
"Не бійся, з тобою крокую і Я".

#Куплет
Тим голосом в душу Ісус промовляє 
І сил подає в боротьбі із гріхом, 
Він царство небесне мені обіцяє, 
Любов і блаженство навіки з Христом.

#Куплет
І шлях той здається з Ісусом посильним, 
І серце радіє, і легко в душі.
Оселя блаженства за обрієм синім 
Уже приготовлена Богом мені.

#Куплет
Ось голос той з неба мене закликає: 
"Знемігший в скорботах приходьку землі, 
Свята нагорода на тебе чекає, 
У славу небесну скоріше ввійди».

19. "Мама" - дороге нам слово

#Куплет
"Мама" - дороге нам слово, 
Так багато в ній тепла,
Вона з ласкою й любов'ю
Нас ростила й берегла.

#Приспів
Коли мама ще є з нами,
Ми щасливі, бо не раз
Є кому з переживанням
Помолитися за нас.

#Куплет
Коли був ще немовлям я,
Мама вдень і уночі
Наді мною, мов той ангел,
Все схилялася в тиші.

#Куплет
У дитинстві, як та пташка,
Берегла своїх дітей,
Мама працювала важко,
Турбувалася за все.

#Куплет
Памʼятаю, в свято й будні
Наставляла ніжно нас,
Щоб були старанні й мудрі,
Всі трималися Христа.

#Куплет
А коли повиростали,
То самотньо край вікна
Бога за дітей благала,
Виглядала нас щодня.

20. Любові ніжний подих освіжує серця

#Куплет
Любові ніжний подих освіжує серця, 
Її священні води пливуть в людське життя. 
Любов біля колиски в мелодії звучить, 
І нахилившись низько молитвою летить.

#Куплет
Коли вогонь надії погасить буревій, 
Любов тоді зігріє, розділить стогін твій. 
Коли вітри зламають і хтось впаде в біді, 
Любов допомагає піднятися тоді.

#Куплет
Коли в житті, буває, незгода проросте, 
Любов допомагає пробачити усе. 
Не у польоті мрії, не в ревносній грозі, 
Любов - в живій надії, у чистоті душі.

#Куплет
І красномовне слово, до крові боротьба 
Не варте геть нічого, любові як нема. 
Усе мине на світі: і небо і земля, 
Лиш невгасимо світить Свята любов Христа.

#Куплет
Любовʼю світ нещасний піднесений з руїн, 
Йому дарує щастя з любовʼю Божий Син. 
Прислухайся людино: Він кличе знов і знов 
І відгукнися нині любовʼю на любов.

21. Жити з Ісусом, в вічність ввійти

#Куплет
Жити з Ісусом, в вічність ввійти
Кращої долі нам не знайти!
Варто смирятись, варто боротись,
Все ради Нього варто знести.

#Куплет
Жити з Ісусом будем всякчас,
Хоч би лякала тінь смерті нас.
Без нарікання і без вагання
Щиро працюймо, поки є час.

#Куплет
Жити з Ісусом - хрест свій нести, 
Зло і неправду перемогти,
Щоб, шлях звершивши, віру зберігши,
В славу безсмертя з Ним увійти.

22. Люблю, Ісусе, в Книзі дивній

#Куплет
Люблю, Ісусе, в Книзі дивній
Читати про Твою любов
І вістку радісну спасіння
Люблю приймати в серце знов.

#Куплет
Люблю святий Твій дивний спокій
Звіщати змученим усім
І світло правди, мир глибокий
Люблю нести братам моїм.

#Куплет
Люблю йти стежкою Твоєю,
Тобою даний хрест нести,
Люблю, утомлений душею,
Спочинок у Тобі знайти.

#Куплет
Люблю Тебе я, хоч порою
Завіт Твій вічний забував,
Люблю, хоч не любов'ю тою,
Якою б щиро я бажав.

#Куплет
Люблю Тебе, бо Ти на ділі
Мене, творіння, полюбив,
Ти в світі був в людському тілі,
Мене від смерті відкупив.

#Куплет
Мій Боже, Ти - Любов святая,
І, як перед світилом дня
Лучини світло тьмяно сяє,
Така мала любов моя.

#Куплет
Але Ти, Боже, не погасиш
Маленьку іскорку мою,
Вогонь із неї знов розпалиш -
Побачать всі любов Твою.

#Куплет
Люблю Тебе я, бо не можу
Не відповісти на любов.
Завжди живи в мені, мій Боже, 
І укріпляй мою любов.

23. Коли в Твої слова вникаю

#Куплет
Коли в Твої слова вникаю,
Христе Спасителю Ти мій,
Тоді для себе відкриваю,
Що я без Тебе - прах земний.

#Куплет
Ти є Лоза моя святая,
А я лиш гілочка Твоя, 
І для життя я сік приймаю 
Від Тебе, Господи, щодня(2р)

#Куплет
Твій сік в мені все оживляє,
Дарує радість, мир святий,
Душа так близько відчуває
Тебе, Господь, Спаситель мій

#Куплет
Коли ж трапляється порою,
З Тобою час не проведу,
Тоді не маю я спокою 
І знов в сльозах до Тебе йду(2р)

#Куплет
Які ж Твої слова правдиві,
Без Тебе, Боже, бідні ми,
Нема для добрих справ в нас сили
В гріховнім світі між людьми.

#Куплет
І ось тому моє бажання-
Перебувати у Христі, 
Щоб у житті всі починання
Звершати свято у житті(2р)

#Куплет
Христос - с шлях життя святого,
Дає нам зміст всього життя,
В Вітчизну Ти відкрив дорогу
Для таких грішників, як я.

#Куплет
Ти є Лоза моя святая,
А я лиш гілочка Твоя, 
І для життя я сік приймаю 
Від Тебе, Господи, щодня(2р)

#Куплет
І ось тому моє бажання-
Перебувати у Христі, 
Щоб у житті всі починання
Звершати свято у житті(2р)

24. Із року в рік весняною порою

#Куплет
Із року в рік весняною порою
Цвітуть сади і оживає ліс.
Приходить свято разом із весною,
Христос воскрес, Він радість нам приніс!

#Куплет
Христос воскрес! Він вийшов із могили,
Смерть не втримала розп'ятого Царя.
Його любов кайдани зла розбила,
Для людей зійшла спасаюча зоря.

#Куплет
До гробу йшла засмучена Марія, 
Тривожний сад її там зустрічав.
Та добрий погляд любого Месії
душі тягар та сумнів раптом зняв.

#Куплет
Весна любов Христа відображає,
Його любов зламала смерті тінь.
Христос духовно мертвих воскрешає,
Воскрес і я для неба в повноті.

25. Іду пустелею додому я

#Куплет
Іду пустелею додому я
Мій шлях тернистий і вузький,
Вже близько обітована земля -
Мене провадить Дух Святий.

#Куплет
Коли за гори сонце схилиться,
Пітьма огорне шлях земний,
Густою млою все покриється,
Мій шлях освітить Дух Святий.

#Куплет
Як вороги йдуть натовпом страшним,
Стіною сунуть звідусіль,
Смерть кине в слід мій поглядом німим,
Дасть перемогу Дух Святий.

#Куплет
Як на шляху в небесні ті краї
Я стану рідним як чужий, 
І навіть зрадять друзі всі мої,
Мене не зрадить Дух Святий.

#Куплет
Коли ж усе, що в світі маю я,
Смерть забере у день лихий,
І тління успадкує плоть моя -
Зі мною буде Дух Святий.

26. Зі мною, Господи, лишись

#Куплет
Зі мною, Господи, лишись
У світі зла і суєти,
Лиш в Тебе спокій для душі,
Для мене втіха - тільки Ти.

#Куплет
До Тебе я з хвалою йду -
Моє спасіння Ти звершив;
Я біля ніг Твоїх знайду
Бальзам цілющий для душі.

#Куплет
Я хочу, щоб моє життя
Завжди належало Тобі.
Собою серце наповняй
І мною вічно володій.

#Куплет
У дні скорбот, у дні гонінь
Дай бути вірним до кінця;
Хай вабить неба височінь,
Оселі вічного Отця.

27. Господи, я молюся в журбі

#Куплет
Господи, я молюся в журбі, 
Господи, поможи у тяжкій боротьбі. 
Будь поряд тоді, коли я в біді, 
Мене на шляху не лишай, 
Під крила Свої заховай.

#Куплет
Господи, скільки зла навкруги, 
Господи, прагну міці Твоєї руки. 
В молитві душі благаю в тиші 
І серця таємні слова 
До Тебе несу в молитвах

#Куплет
Господи, Ти надія моя, 
Господи, на Тебе покладаюся я. 
Стремлюсь від душі Служити Тобі. 
Прийми ж Ти молитву мою, 
Дай жити з Тобою в раю.

28. Дух Свободи! Узи тління

#Куплет
Дух Свободи! Узи тління
В душах людських розірви,
Дай, щоб між дітьми Твоїми
Дух всиновлення горів.
Дух, що в день п'ятидесятий
На апостолів зійшов,
На святі дари багатий,
Утвори в нас Свій престол.

#Куплет
Утішителю, розраду
Душам плачучим подай,
Хто несе в світ Твою правду -
Поміч з вишніх посилай.
Сповни зцілення дарами,
Дух пророчий виливай,
А найбільше - поміж нами
Божий дар любові дай.

#Куплет
Вірним в милості даруєш
Благодать на благодать,
Свою Церкву в нас будуєш,
Щоб світ нею обійнять.
Дух! В любові Свого Сина
Вітки Церкви оживи,
Щоб злилися воєдино
У святій любові всі.

29. День недільний тепер перед нами

#Куплет
День недільний тепер перед нами,
Хай підноситься Богу хвала!
Дарує Він радість нам нині
В благодатний день торжества.

#Приспів
Завжди прагни ти
Про Христа сказати усім,
Про любов Божу в цей урочистий день
Щиро й радісно сповістім.

#Куплет
Великою милістю в Бозі
Ми зʼєдналися, друзі, разом,
Щоб в радості чи у тривозі
Ми жили із Спасом Христом.

#Куплет
Тож будемо, друзі, ми нині
Цінити той день торжества,
З подякою в дусі єдині
Прославляти Ісуса Христа.

30. Господь, Спаситель мій

#Куплет
Господь, Спаситель мій, 
До тебе кличу я, 
Почуй мене, молю. 
До ніг Твоїх святих 
Тягар кладу свій я, 
Усю журбу свою.

#Куплет
Любов Твоя свята 
Мене поставила 
Твоїм шляхом іти, 
У радість вічності 
Мій дух направила, 
До світлої мети!

#Куплет
Ти ніжним голосом 
Сказав моїй душі: 
"Не бійся на шляху. 
Ти не один підеш,
3 тобою Я завжди 
І руку дам свою.

#Куплет
Якщо у тяжкі дні 
Заплачеш у біді, 
Знесилишся іти, 
Я сльози обітру, 
Потішу й покажу 
Скривавлені сліди.

#Куплет
Коли ослабнеш ти 
У вирі марноти, 
Схилися, помолись - 
Я дух твій підійму 
І ніжно обійму, 
Скажу тобі: "Кріпись"

#Куплет
І Слово істини 
Завжди в душі моїй 
Так солодко звучить!
І в серці зморенім 
Панує мир святий, 
І в небо гімн летить!

31. Дивовижне все те, що Твоє

#Куплет
Дивовижне все те, що Твоє,
 Всюди чую я ніжний Твій голос:
Вітром в листі співа, виграє,
В серці тихо шепоче, мов колос.
Сині гори, прозорі струмки,
Дужі хвилі на морі глибокім,
Ніжні трави, гарячі піски,
Ясне сонце у небі високім.

#Приспів
Боже мій, всюди Ти, всюди Ти, 
Скрізь творіння Твоє споглядаю,
Коли в лузі зриваю квітки,
Коли вранішнє сонце стрічаю. (2р)

#Куплет
Досконалі картини Твої, 
Що рука владна творить уміло,
Де гарніша зоря від зорі,
Коли небо вечірнє стемніло.
Лише Ти нам даруєш життя,
Лише Ти нас навчаєш трудитись,
Ти даруєш такі почуття,
Які нас спонукають молитись.

#Куплет
Ти вкладаєш у серце пісні
І тому я для Тебе співаю,
Ти освітлюєш милістю дні, 
І ведеш до блаженного раю.
Дивовижне все те, що Твоє, 
Твою велич усюди впізнаю.
Це рука Твоя, Боже, дає
Все найкраще, що в світі я маю.

32. В дикій пустині води ні краплини

#Куплет
В дикій пустині води ні краплини, 
А лише гарячий пісок...
Із рабства Єгипту в блаженнее царство
Божий іде народ.
Бачили очі діла Господні, 
Що Він їм сотворив,
Славили Бога, Бога Живого, 
Бог чудеса творив!

#Куплет
Відкрилося небо і падала манна
На розігрітий пісок,
Та серед манни я сльози побачив - плакав Великий Бог:
"Діти Мої, улюблені діти,
Я вас Своїми назвав..
Із рабства Єгипту в блаженнее Царство,
Я лише вас призвав...

#Куплет
Навіщо ці скарги, навіщо зневіра 
В Мою благодать і любов?
Море Червоне сьогодні вам свідок -
Я вас спасти прийшов!
3 мертвої скелі по волі Бога води живі потечуть!
Діти, повірте, в пустелі сьогодні
Я вас усіх збережу!

#Куплет
Наше життя пролетить, мов стрілою,
Скінчиться наша путь.
Біди пустині, біль і тривоги;
Скаже Ісус: Забудь!
Діти Мої, улюблені діти,
Небо відкрите для вас!
Прощайте, люди! Прощай, пустиня,
Бог забирає нас!

33. Буде дощ благословіння

#Куплет
Буде дощ благословіння,
Що Господь нам обіцяв;
Грішні знайдуть в Нім спасіння,
Кров'ю Його Спас придбав.

#Приспів
Благословіння нині
Нам, Боже, зішли;
Ми всі Тебе щиро просим:
Нам силу Духа пошли.

#Куплет
Буде дощ благословіння
З Божих скарбниць неземних;
Буде духовне прозріння
В слові та в співі святих.

#Куплет
Буде дощ благословіння,
Боже, його нам пошли,
Щоб люди мали спасіння
І в царство неба ввійшли.

#Куплет
Буде дощ благословіння,
Бо нам Господь обіцяв;
Шлемо до Нього моління,
Щоб ласку цю Він нам дав.

34. Дні минули й знову друзі всі зійшлись

#Куплет
Дні минули й знову друзі всі зійшлись,
Добре слово лине: «Брате, не журись!»
Так за роком рік спливе, як легкий дим, 
Зникне все: і радість, і горе разом з ним.

#Приспів
Знову повернеться до нас весна,
Як усі зберемось до ніг Христа, 
І не буде смутку, що йдуть роки, 
І не буде біди.

#Куплет
Скільки зла на світі, ти ж добро даруй, 
3 ближнім порадій і з другом посумуй.
І розквітнуть квіти на стежках твоїх, 
Прийде благодать і мир на твій поріг.

#Куплет
Скільки наших днів у радості й добрі?
Скільки у тривогах, горі і журбі?
Невідомо нам, лиш будь завжди з Христом, 
Зло перемагай, борися із гріхом!

#Куплет
Будем, друзі, свято в цьому світі жить,
Щоб з гріхом боротись, вірити й любить, 
І зберемось разом в світлих небесах,
Як закінчим з Богом свій тернистий шлях.

35. Для Бога жить - запрошення священне

#Куплет
Для Бога жить - запрошення священне,
Для Бога жить - це заклик до спасіння. 
Для Бога жить, для Бога жить

#Куплет
Для Бога жить - Христова кров лилася, 
Щоб грішних з Богом примирить, 
Щоб кожен грішник для Христа віддався, 
Для Бога жить, для Бога жить.

#Куплет
Для Бога жить - Хоч світ до нас ворожий 
І близька смерть, і кров біжить, 
Це доля тих, для кого поклик Божий: 
Для Бога жить, для Бога жить.

#Куплет
Для Бога жить, бо Він не залишає, 
Того, себе хто не щадить, 
А тверде в серці рішення приймає: 
Для Бога жить, для Бога жить.

#Куплет
Для Бога жить. 
Хай громовим розкатом, 
Пройде по світу заклик цей, 
Для Бога жить, не можна зволікати, 
Христос гряде, Христос гряде.

36. Як на небі пісні ангельськії

#Куплет
Як на небі пісні ангельськії
Дзвінко ллються вишині, 
Так звучать слова Євангельськії, 
Для гріховної землі.

#Приспів
Слухай (і тримайсь), 
слухай (і тримайсь), 
звістку правди святу,
Про Христа доброту, 
Про велику любов, 
Про Спасителя любов.

#Куплет
Всім любов Господня виявлена 
У євангельських словах. 
Дар примирення приніс Він нам Сам 
На проколених руках.

#Куплет
Душу людську, що страждає в гріхах, 
Бог так сильно полюбив, 
І її, щоб з ним була в небесах, 
Смертю Сина відкупив.

#Куплет
Всім, хто томиться під гнітом гріха, 
Є у Господа спокій. 
Тим, кому у світі місця нема, 
Є до щастя шлях живий.

#Куплет
Лиш прийми слова євангельські ти, 
Будеш радісним завжди,
Заспіваєш пісні ангельськії 
На Сіонській висоті!

37. Дві тисячі літ пройшли

#Куплет
Дві тисячі літ пройшли, як на землю 
Приходив Спаситель Христос.
Прихід Його ждали Господні пророки, 
Пророцтво Ісаї збулось.
Родивсь від Марії там у Віфлеємі 
Месія, Всевишнього Син.
Вночі та удень в твої стукає двері, Єрусалим!!!

#Приспів
Єрусалим! Ти надія моя. Зібрати тебе знов хочу Я,
Як пташка пташат, під крила Свої від краю до краю землі.
Я півночі скажу: скоріше віддай. І півдню накажу: ану не тримай!
Віддай всіх синів і дочок Моїх, віддай їх в обійми Мої!

#Куплет
Струси з себе пута і всяке лахміття, 
й з полону до Мене прийди.
Твої ланцюги розірву і прокляття, 
Я змию в Своїй крові.
Тебе замість дрантя скорбного духу, 
вдягнути у радість пора.
Вернися в обійми коханого Друга, невісто Царя!

#Приспів
Єрусалим - місто вічного Царя.
Єрусалим - вже на сході зоря.
Єрусалим - ранок славного дня,
Любов і надія моя.
Як мамі забути маленьке дитя? 
Та навіть якщо би забула вона, 
Тебе не забуду ніколи вже Я,
Любов ти найбільша Моя.

#Куплет
Збудований Богом вже сходить із неба новий Єрусалим.
Він, мов наречена для милого мужа, прикрашений Богом Самим.
Світи над землею нічною порою, святий мій Єрусалим.
Господь із тобою, борися з пітьмою, Єрусалим.

#Приспів
На хмарах твій Цар скоро гряде.
Месія Ізраїлю ось вже іде.
Єрусалим - невіста Царя Себе приготовила,
Царю царів прикрашена вона, Царю царів вона заручена,
Царю царів навічно віддана Улюблена невіста Царя!!!

#Куплет
Радіє небо і вся нова земля, прийшла на землю вічності весна.
Вже смоківниця пишно розцвіла.Невіста вже вбралася.
Царю царів прикрашена вона, Царю царів вона заручена,
Царю царів навічно віддана Улюблена невіста Царя.

38. Дай мені Біблію, Господне слово

#Куплет
Дай мені Біблію, Господнє слово,
Дайте вже Біблію, Господнє слово,
Щоб мандрував я радо по житті.
Щоб, мандрівник я, радо міг іти.
Воно у серці світить так чудово, 
В ній Сам Христос прийшов мене спасти.

#Приспів
Любов, обіт, закон, завіт,
Предвічний, дай мені, дай мені
Зберегти до вічності!
Дай мені Біблію, 
Бальзам сердечний в ній.

#Куплет
Дай мені Біблію, коли я хворий,
Щоб прочитав її слова святі.
Коли я страху аж по вінця повний,
Хочу я в ній спасіння віднайти.

#Куплет
Дай мені Біблію, джерельце світла,
Щоб стежку я міг бачити свою,
Щоб від порад її душа розквітла — 
І увійти в країну вічную.

#Куплет
Дай мені Біблію — світильник правди,
Щоб не кинув я Божий шлях вузький,
Пройшов через Йордан, біди і зради 
І увійшов у Ханаан святий.

39. Все буде інакше, інакше, інакше

#Куплет
Все буде інакше, інакше, інакше,
Я тільки благаю: життя, повернись!
Даремно й хвилини я більше не втрачу 
На марні турботи, на справи пусті.

#Куплет
Тепер ні єдиного слова лихого
Я рідним своїм дорогим не скажу.
Все буду прощати я тільки з любовʼю І
 далі слідами Ісуса піду.

#Куплет
Життя, повернись, я тепер по-новому
Піду по нелегкій стежині твоїй.
В мовчанні лиш листя тихенько тріпоче
І зграєю з клена летить до землі.

#Куплет
Їх вітер холодний безжально зриває,
А нові вже будуть лише навесні,
Минає життя так - провин не прощає,
Воно лиш єдиний раз дається тобі.

40. Будьте пильні і завжди моліться

#Куплет
Будьте пильні і завжди моліться,
Скоро наш Господь прийде!
Він лиш тих візьме у Край небесний, 
Хто Його в молитві жде.

#Приспів
Вір, молись, уже недовго,
Вір, молись! - Господь велить.
Скоро Він прийде у славі,
Нас візьме, з Ним будем жить!

#Куплет
Будьте пильні і завжди моліться,
Ворог Правди все не спить.
В броню праведності зодягніться,
Також віри щит візьміть!

#Куплет
Будьте пильні і завжди моліться,
Бог спасе від всіх гріхів.
В силі Духом Божим укріпіться,
Стійте твердо в боротьбі!

#Куплет
Будьте пильні і завжди моліться,
Бог ласкавий чує вас.
На Ісуса вірою дивіться, -
Він поможе в кожний час.

41. Вже небагато нам лишилося тут іти

#Куплет
Вже небагато нам лишилося тут іти
По стежці вузькій в Ханаан і хрест нелегкий нести.

#Куплет
Поки велить Сам Бог і поки ще сили є, 
Для праці на ниві Його життя присвятім своє.

#Куплет
Вже небагато днів трудитись лишилось нам,
Ми ввійдем у вічний свій дім і будемо в славі там

42. Десь, в далекім краю

#Куплет
Десь, в далекім краю і колись, вдавнину
Жив премудрий, досвідчений старець.
Він завжди говорив і завжди він твердив:
«Слава Богу за сум і за радість!»

#Приспів
Слава Богу за все, слава Богу за все!
Слава Богу за сум і за радість!

#Куплет
Все Господь нам дає для спасіння душі?
Не жалійся, як прийде тривога, 
А смиренно прийми і завжди говори:
«Така воля Всевишнього Бога».

#Куплет
Ти навчись волю Божу творити завжди.
Може статись, ми будем гонимі,
І з сумою в руках, зі сльозами в очах, 
І ріднею не будем любимі.

#Куплет
А як будеш здоровим і радісним ти, 
І імʼя твоє буде в пошані,
То уважним ти будь і тоді не забудь
Щиро Господа свого прославить.

#Куплет
А якщо хтось тобі слово зайве сказав,
Чи погано з тобою повівся,
Ти прости йому гріх - воля Божа на всіх, 
І до нього ласкаво всміхнися.

#Куплет
Якщо прийде печаль чи хвороба в твій дім, 
І страждати тобі доведеться,
Ти людей не вини, а завжди говори:
«Все від Бога нам, грішним, дається».

#Куплет
Наші роки минуть, друзі всі відійдуть,
Непомітно підкрадеться старість.
Ти й тоді говори і невтомно тверди:
«Слава Богу за сум і за радість!»

43. Господи, на небосхилі хмари

#Куплет
Господи, на небосхилі хмари, Господи!
Дощі осінні й холоди, до мене вчора в дім прийшли.
Господи! Проміння сонячне погасло вмить,
Туга на серці каменем лежить.
Куди іти? І як іти?

#Приспів
Господи! Ти - не людина, знаю я!
Господи! Незмінна милість є Твоя!
Господи, кажу у відповідь душі:
"Не тужи!"
Небо всміхнеться ще мені,
Без хмар осінніх і дощів,
Тож не журись, душе моя, —
Бог твій - скала!

#Куплет
Господи! Крізь урагани й бурі навісні У покаянні щирому в ці дні
До Тебе йду.
Господи! Звучать в набат з хреста Твої слова:
Не за здорових помираю Я,
Треба слабким любов Моя.
(Або: Слабих цілить любов моя)

#Куплет
Господи! Хоч тяжко в морі грізному пливти,
Грозяться хвилі вкрити з висоти,
Зі мною Ти!
Господи! В пітьмі я бачу світло маяка.
І знаю: то все є любов Твоя.
Пливе човен, в безпеці я...

44. Возрадуйся, душе моя

#Куплет
Возрадуйся, душе моя,
Христа Ісуса славослов. 
Він хоче, щоб прославив я 
Його безмежную любов. 
Його любов! Його любов! 
Яка ж є ніжна та любов, 
Його любов.

#Куплет
Він бачив, як я гріх робив, 
Та все ж мене Він полюбив 
І спас мене, проливши кров. 
Яка ж велика та любов. 
Його любов! Його любов! 
Яка ж велика та любов, 
Його любов.

#Куплет
Нехай все пекло повстає, 
Мені спокою не дає, 
Мене у небо Він веде, 
Бо сильно любить Він мене. 
Його любов! Його любов! 
Яка ж є сильна та
любов, 
Його любов

45. Господа благослови, земля!

#Куплет
Господа благослови, земля!
Всі народи, племена!
Все творіння хай Йому співа:
О, Господь, Тобі хвала!

#Приспів
Господа благослови, душе моя,
За любові всі дари без кінця!
Повна дивних милостей вся земля!
Слав Творця, душе моя!

#Куплет
Трон на небесах Він утвердив, 
Шлях до неба нам відкрив.
Найсильніший всіх земних царів
Він в премудрості Своїй!

#Куплет
Ангели на висоті небес
Славлять Господа чудес.
Бідний на слова я, мій Отець, 
Щоб віддати славу й честь!

46. Голос Божий промовляє

#Куплет
Голос Божий промовляє:
«Безліч зерен - хліб один,
Сотні крапель чаша має,
Вас в одне зʼєднав Мій Син!»
З багатьох - Христове Тіло, 
Благодать - на всіх одна!
Ми без єдності - безсилі,
Необхідна нам вона.

#Куплет
Думка світ весь облітає,
Понад землі та моря.
Всюди Дух Святий витає,
Скрізь вогнем Твоїм горять!
Церква щиро величає
Божу вірність та любов,
Всім народам сповіщає,
Що звільняє хресна кров!

#Куплет
Діти Божі шлях звершають,
Вірні в справах та в словах,
Хрест несуть, не знемагають,
І в достатку, і в сльозах.
Ми співаємо натхненно:
«Боже, з ними ми - одне!»
Та втішаємось щоденно:
Єдність Духа не мине!

#Куплет
Кров Христова всіх єднає,
Хто ще йде шляхом вузьким.
Дух Святий і там витає,
Це на небі - вічний дім.
Там нас жде Господнє місто,
Славний сяючий Сіон, 
Збір спасенних урочистий 
Та Господній вічний трон.

#Куплет
Церкву в радості небесній,
Церкву первістків святих,
Що пройшли свій шлях тілесний,
В дусі бачимо ми їх!
Ми співаємо натхненно,
Що і з ними - єдність в нас,
Нас єднає кров священна,
Нас єднає любий Спас!

47. Втомлено йшов під вагою хреста

#Куплет
Втомлено йшов під вагою хреста,
Терен колючий впивався з вінця,
Хто так томився і тяжко страждав?
І на хресті Свою кров проливав?
Це Ісус, це Ісус!
Хто так томився і тяжко страждав? 
Це Ісус!
І на хресті Свою кров проливав
 За мій гріх!

#Куплет
Цвяхи пекучі в руках і ногах, 
Рани нестерпні і спрага в устах,
Хто Він, що так знемагав і страждав, 
Милості в неба так скорбно благав?
Тільки Він! Тільки Він!
Хто Він, що так знемагав і страждав? 
Тільки Він!
Милостії в неба так скорбно благав? 
Тільки Він!
І як гріхи і спокуси прийдуть, 
Горе й самотність у душу ввійдуть,
То на Голгофу свій погляд здійми, 
На шлях, устелений кровʼю й слізьми
На Христа, на Христа!
То на Голгофу свій погляд здійми, 
На Христа!
На шлях, устелений кровʼю й слізьми,
На Христа.

#Куплет
В час, як на допит тебе поведуть,
Чи у кайданах в неволю візьмуть,
То і тоді буде Він, де і ти
Поряд з тобою в кайданах іти.
Твій Господь, твій Господь!
То і тоді буде Він, де і ти,
Твій Господь!
Поряд з тобою в кайданах іти.
Твій Господь!

#Куплет
А якщо ти будеш вірно завжди
В серці Завіти Отця берегти,
То, не забудь, будеш в Царстві Христа,
І біля трону святого Отця,
Скоро з Ним, скоро з Ним!
То, не забудь, будеш в Царстві Христа,
Скоро з Ним,
І біля трону святого Отця,
В небі з Ним!

48. Вже не раз в молитві щирій

#Куплет
Вже не раз в молитві щирій,
Боже, я Тебе благав.
Та чому ж, мій Спасе милий,
Відповіді Ти не давав?

#Куплет
Чи в мені так віри мало,
Чи то гріх я затаїв?
Чи любові вже не стало,
Чи я брату не простив?

#Куплет
О, скажи, мій милий Боже, 
Щоб я певно зрозумів,
Що є в серці ще негоже,
Чим Тобі не послужив?

#Куплет
О, скажи скоріше, Боже, 
Жду, щоб Ти вже відповів,
Щоб я в вірі став сильнішим
Щоб душею я радів.

49. Величними гімнами славте

#Куплет
Святе Воскресіння Христа, 
І в радості душі зʼєднайте,
Сурміть перемогу хреста!

#Куплет
Погляньте, весь світ величає
У хорі землі і небес!
Забудьте журбу і печалі -
Христос нині з мертвих воскрес!

#Куплет
Не будьмо безмовними, друзі,
В день вічного щастя чудес.
Відкриймо обійми всім дружні,
Щоб мертвий із мертвих воскрес.

#Куплет
Залишмо щоденні турботи,
Хай ллється хвала голосна,
Щоб дітям нещасним, самотнім
На землю зійшли небеса.

#Куплет
Щоб наші піднесені співи
У ці Великоднії дні
Все людство від сну пробудили
На вмитій сльозами землі.

#Куплет
Нехай голосніше несеться
Наш голос у синюю даль,
Зі співом природи зіллеться,
Розвіє у серці печаль.

50. Вабить серце та кличе

#Куплет
Вабить серце та кличе
В небеса вічна мрія,
Нас зʼєднала велична
На Ісуса надія.

#Приспів
Він зріднив нас по вірі,
Він назвав нас братами,
Нам спасіння довірив,
Ми тепер - християни!

#Куплет
Став Ісус нашим Другом, 
Береже, визволяє,
Він лікує недуги,
Він журбу проганяє.

#Куплет
Він дарує прощення,
Мир та радість без міри
В Ньому - сила й натхнення,
Тільки щиро повіруй!

51. Великий наш Бог і Отець

#Куплет
Великий наш Бог і Отець!
Ніхто не зумів, як Творець, 
Звеліти, щоб рясно плоди
Земля нам родила завжди.

#Приспів
«Величний!» — від квітів летить.
«Величний!» - плід всякий бринить.
«Величний!» — несеться з садів
Із подихом свіжих вітрів.

#Куплет
І смак ароматних плодів,
І шелест барвистих садів
Говорять, що Бог всеблагий,
Творець досконалий, святий.

#Куплет
Колосся у пишній красі
Звіщає тихенько усім:
«Створив мене дивно Творець!
Величний, премудрий Отець!»

#Куплет
Природа розказує вся
Про велич й могутність Творця.
А люди чомусь все мовчать,
Не хочуть Його прославлять.

#Куплет
Та чулося інше від них:
Старалися дуже вони
Принизити велич Творця, 
Зневажити славу Отця.

#Приспів
Та пісня живе і тепер
В серцях у братів і сестер:
«Воістину Бог наш живий,
Величний, премудрий, святий!»

52. В небо прямуємо

#Куплет
В небо прямуємо, шлях наш тернистий,
Силу дарує нам віра в Христа.
Прагнемо правди сміливо і чисто,
Хай славлять Господа наші вуста!

#Куплет
Нас оточили страшні темні сили,
Душі згубити бажають вони.
Будемо вірні Христу до могили,
Як незрадливі Господні сини.

#Куплет
Слово Христове згадаємо нині:
«Гнали Мене, будуть гнати і вас!»
Прагнути істини всі ми повинні,
Щоб Дух Господній в серцях не погас.

#Куплет
Скоро повернеться Друг наш та Вчитель, 
Церкву Свою в небеса забере.
Кличе у вічні оселі Спаситель, 
Де ждуть святі біля райських дверей.

#Куплет
Слухайте всі, в кого серце ще бʼється,
Скоро кінець всім скорботам прийде,
Хай на стук Божий душа відізветься,
Всі прокидайтесь, Господь вже іде!

53. В морі життєвім я тяжко стомився

#Куплет
В морі життєвім я тяжко стомився,
Боже, немає вже сил для борні.
Довго мій човен по хвилях носився,
Часто згасали надії вогні.

#Куплет
Бурі ревіли, громи не стихали,
В морі тонув вже мій човен не раз.
Хвилі бурхливі його заливали,
Жаху смертельного близився час.

#Куплет
Як я втомився, а берег бажаний
Все ще здається далеким мені.
Боже, веди через ночі й тумани,
Будь маяком у моєму житті.

#Куплет
Часто немає вже сили боротись,
Бурі все дужчі, німіє рука...
Дух завмирає під тиском морозним,
Про допомогу вже й поклик змовка.

#Куплет
Брате, якщо ти втомився в дорозі,
Духом не падай, а вір і молись!
Силу й наснагу шукай тільки в Бозі 
й сміло в життєвому морі борись!

#Куплет
Довго ти плив, в грізнім морі змагався, 
Труднощів стільки й спокус ти зустрів!
Гавань вже близько, чого ж ти злякався,
Руки в борні нелегкій опустив?

#Куплет
Важко тобі! О, я вірю, що важко!
Та над тобою є око Отця, 
Вдень і вночі Він пильнує уважно
Кожної миті земного життя.

#Куплет
Будь переможцем! Кріпись, не здавайся!
Скоро тривоги усі проминуть.
Вже біля цілі твій човен, мужайся,
Вже незабаром закінчиться путь.

54. Буду славити Господа

#Куплет
Буду славити Господа,
І співати Тобі, Всевишній.
Сповіщати про милість Твою 
І істину Твою повік!

#Приспів
Бо Ти звеселив душу мою.
Боже, я Тобі несу хвалу!
Діла Твої великі, мій Отець!
Ти мій Господь!
Ти мій Творець!

#Куплет
Піднесу свої очі до гір,
Підійму свої руки в небо.
Знаю я, Ти - Великий Бог,
Предивний в небі Твій престол!

#Куплет
Господи, охороно моя!
Ти - мій Бог, Ти - моя твердиня!
Вся земля прославяє Тебе, 
І небеса повік віків.

55. Браття не гайте святої свободи

#Куплет
Браття не гайте святої свободи
З вдячністю Богу Ісусу Христу, 
В єдності дружно ідімо в народи, 
І проповідуймо вістку святу.

#Куплет
Геть славу світу, з ним дружбу і чвари, 
Браття, під стяги любові спішіть,
Щоб ворожнечі і сварки пропали,
Церкву єднайте, землі не діліть.

#Куплет
Щоби союз один вічного Бога 
Був лиш союзом між нами - людьми,
Щоб Сам Спаситель був вчителем Слова,
Ми ж усі - члени Ісуса сімʼї.

#Куплет
Церкви обовʼязок в час цей спокійний 
Богу служити і людям усім
Словом, ділами, любовʼю, стремлінням
Щоб увійти в новий Єрусалим.

#Куплет
Скоро, можливо, весь світ цей повстане, 
В злобі гонитиме Божих дітей,
Щоб зруйнувати будову Господню,
Щоби не спасся ніхто із людей.

#Куплет
Тоді побажав би та пізно вже буде,
Людям звіщати про ласку Христа.
То ж пам'ятайте, брати, не забудьте -
Скоро скінчиться свобода свята.

56. Брате, знову нагадай

#Куплет
Брате, знову нагадай про святу любов,
Про Ісусові слова розкажи нам знов.
Спів любові ллється, 
Дух до неба рветься.

#Приспів
Славте Христа - (2р.)
Славте любов Христа.

#Куплет
Людям всім Христос приніс із небес любов.
Утіша в годину сліз нас Його любов.
Нас Христос навчає, -грішних Бог прощає.

#Куплет
Брате, знов ти нагадай про святу любов,
Зникне з серця сум, відчай,буде радість знов.
Кличе спів любові на дорогу нову.

57. Бог дав життя не для пустої слави

#Куплет
Бог дав життя не для пустої слави, 
Не для служіння царству марноти, 
Але для того, щоби відшукали 
Слід неповторної небес краси.

#Куплет
Бог дав життя, щоби знайти спасіння, 
щоби його Ісусу присвятить, 
Йому служити вірно і служінням 
Ісуса образ в нас відобразить.

#Куплет
Бог дав життя 
нести Христове Слово 
Серед людей, що томляться в
гріхах, 
І щоби я і ти були готові 
Іти сміливо по Його слідах.

#Куплет
Сумнівам, що приходять час від часу 
Як християни сміло скажем "Геть". 
Наш друг, Христос, прийде в біді відразу, 
Він владу має побороти смерть.

#Куплет
Земне життя суворо зустрічає, 
Та ми не на бенкет прийшли сюди,
Кругом нас світ в невірʼї помирає, 
А ми бажаєм грішників спасти.

#Куплет
Ми молимось, і Бог молитви чує. 
Він хоче дати те, що треба нам. 
Він сил дає і недуги лікує, 
Щоб нам Його хвалити тут і там.

58. Благословен той дім

#Куплет
Благословен той дім, де всі про єдність дбають, 
Де в кожнім серці - істина жива.
Там понад все Бога шукають,
Там бережуть в душі святі Його Слова.
Благословен, благословен, благословен той дім...

#Куплет
Благословен той дім, де в тихий час молитви
Духом Святим Господь торкається сердець,
Там мир святий, сяє любові світло,
Там благодать, бо в домі тім є Бог-Отець.
Благословен, благословен, благословен той дім...

#Куплет
Благословен той дім, де старість поважають,
Де віру свято бережуть із роду в рід,
Славлять Творця, щиро про ближніх дбають 
Та на землі лишають добрий, Божий, слід.
Благословен, благословен, благословен той дім...

59. Хто вірно йде шляхом Христовим

#Куплет
Хто вірно йде шляхом Христовим, 
Слова виконує святі,
Таких проводить Бог з любов'ю
У повсякденному житті.
Стійкий у вірі знайде в Нім
Притулок у скорботні дні.

#Куплет
Як часто на землі ми носим
Турботи в серці, біль і страх,
У Бога помочі ми просим
В молитві щирій у сльозах;
Але чим більше в нас скорбот,
Тим ближче люблячий Господь.

#Куплет
Відкинь же сумніви, мій брате,
Неси в покорі хрест земний.
Хай Слово Боже світлом правди
Шлях осяває твій завжди.
Тебе Бог любить, знає Він, 
Чому засмучений дух твій.

#Куплет
Служи Йому нелицемірно,
Правдивим будь в словах, в ділах.
До тебе прийде Він, Друг вірний,
З словами миру на устах.
У грізний час Він проведе,
Від всіх тривог спасе тебе!

#Куплет
Тож далі йди за Ним покірно, 
Й не падай духом в боротьбі, 
І вір: Спаситель неодмінно
Благословіння дасть тобі.
Життя Йому все присвяти -
Навік щасливий будеш ти!

60. Я, мов птах, був спійманий в тенета

#Куплет
Я, мов птах, був спійманий в тенета, 
Та мій Друг, Ісус, звільнив мене.
І тепер мене лиш вабить небо,
Небо, де Спаситель мій живе.

#Приспів
В небесах живе моя надія,
Там - моя любов, там все моє.
На землі ніщо мені не миле,
Тільки час тримає ще мене.
І злетить мій дух, мов білий голуб, 
У святі обійми від землі.
Злине до небесного престолу
Піснею подяки і хвали!

#Куплет
Далі неземні мені відкрились,
Повні дивних і яскравих зір.
І тепер мені про Божу милість
Просто не співається без сліз.

#Куплет
Я дивлюсь на зорі золотаві,
Меркне поряд з ними сад-розмай,
І якщо й сумую я, буває,
То лиш по тобі, небесний край.

#Куплет
Бачу я за обрієм багряним
Вічності прекрасне майбуття.
Ще мені лишилося тут мало, 
І у небі заспіваю я.

61. Я знаю, що в світі спокою не знайдеш.

#Куплет
Я знаю, що в світі спокою не знайдеш,
Хоч буду шукати, ніяк не знайду.
Та Ти заспокоїш, Ти миром осяєш...
Боже, в молитві до Тебе іду.

#Приспів
Мене полюбив Ти любов'ю святою.
Я славлю Тебе - мій Спаситель і Бог.
Влаштуй Собі місце у серці моєму,
Мене бережи Ти від смутку й тривог.

#Куплет
Самотній я тут, але Ти не лишаєш,
Любов'ю мене оточив назавжди.
І радістю серце моє наповняєш.
Надія і поміч, моя сила - Ти.

#Куплет
З Тобою щасливий, хоч стріли літають.
Я їх не боюсь - Ти фортеця моя.
І сили небесні мене захищають,
Пливу без вагання в човні Твоїм я.

#Куплет
І так я дійду до небесного краю.
Там ангели вийдуть мене зустрічать.
Там бурі нема, там немає відчаю -
Там буде Ісус мій, Його благодать.

62. Я духом обновився

#Куплет
Я духом обновився, звільнившись від гріхів,
Пісні хвали співаю Кореєвих синів.
Мене Господь звільнив, з Собою поріднив -
Я вічно, вічно буду служителем Твоїм (2р)

#Куплет
О, як мені бажані оселі Бога сил!
В них ввів мене Спаситель і Кровʼю відкупив.
Той дім приготував Господь своїм синам, 
І в вишньому хвалінні там пробуває Сам. (2р)

#Куплет
Душа моя радіє - в обіймах я святих;
Мій Бог святий і сильний, на милості благий!
І тілом, і в душі несу хвалу Тобі!
І іншого я Бога не матиму ввіки! (2р)

#Куплет
Немає більш блаженства, як жити із Царем, 
Його хвалити серцем пред вишнім вівтарем!
Кого сподобив Ти блаженства повноти,
Вони живуть на славній духовній висоті. (2р)

#Куплет
О, як блаженні люди, яких проводиш Ти, 
Чиї серця бажають доріг Твоїх святих,
Кого в долині сліз Твій Дух могутній ніс, 
Того, благословивши, на скелю Ти підніс! (2р)

#Куплет
Я знаю, день єдиний в Твоїх дворах прожить
Мені за сотні краще палаців золотих.
Не буду я тужить - Він захист мій і щит, 
І всім, хто ходить в правді, дарує блага літ. (2р)

#Куплет
Тому я краще в брамах Господніх жити став, 
Слугою в домі Божім, служителем Христа, 
Ніж жити у гріхах, на злих бути шляхах 
І всі багатства світу тримати у руках. (2р)

#Куплет
Тепер я знаю, Боже, щасливий той повік,
Хто під Твою опіку вручає весь свій вік.
Та скоро день прийде, мене Господь візьме, 
І в одяг білосніжний мене Він зодягне. (2р)

63. Юність - весна наших днів

#Куплет
Юність - весна наших днів 
в твоєму й моєму житті,
Так швидко проходить вона, немовби під небом луна.
Все наше життя, наче мить,
Що вдаль безупинно летить,
І нам не вернути його,
Лиш в спогадах буде воно.

#Куплет
Згадуй про те, як ти жив:
Чи Господу вірно служив, 
І що ти Йому приніс, йдучи долиною сліз?
А, може, намарно прожив,
життям своїм не дорожив
І Богу хвалу не віддав за милість, що Він дарував?

#Куплет
Молодь ти сильна завжди!
О, не марнуй ці роки!
Ісусу Христові служи 
і душі до Нього веди!
У всьому поможе Він Сам, 
збагатить твого серця храм,
Лише на Христа споглядай, 
на Нього завжди уповай!

#Куплет
Невісту Христос полюбив, 
за неї життям заплатив,
Щоб взяти її в Небеса, 
де скрізь невимовна краса!
Прослав ти Ісуса Христа 
в найкращії роки життя
Для Нього їх всі присвяти - 
одержиш вінок золотий!

64. Шлях наш не вкритий квітками

#Куплет
Шлях наш не вкритий квітками,
Каміння лежить навкруги.
Просимо - Боже, будь з нами
І бережи нас завжди! (2р)

#Приспів
Без Христа я упаду,
Без Христа я не встою,
Без Христа й життя мені не треба. (2р)

#Куплет
Ворог не спить, не дрімає,
Часто лякає мене, 
Та обітницю я маю,
«Я не залишу тебе».

#Куплет
Іноді важко буває,
Часто нема сили йти,
Але Господь помагає
Далі іти до мети.

#Куплет
Каже Спаситель -«Не бійся,
Хоч і нелегкий цей шлях,
Лише на Бога надійся,
Він жде тебе в небесах»

65. Церкво, ти живая, створена Христом

#Куплет
Церкво, ти живая, 
створена Христом,
Обрана, святая, 
борешся зі злом!

#Куплет
Довіряйся Богу 
Та Його Словам, 
Праведним дорогам,
Силі, молитвам!

#Куплет
Всі Його закони 
Ти в житті шануй,
Божі заборони 
Не ламай, пильнуй!

#Куплет
З вірою молися, 
ближнім послужи,
Правдою ділися, 
святість бережи!

#Куплет
Довіряй Ісусу 
та Його чекай,
3 Ним долай спокуси, 
гріх перемагай!

#Куплет
Добрими плодами 
щедро багатій,
З Божими дарами 
Духом пломеній!

#Куплет
В єдності, в любові, 
як одна сімʼя, 
Ти втішайся в Слові, 
Боже слав імʼя!

#Куплет
Славна Наречено, 
не сумуй, радій!
Ти - благословенна, 
в правді Божій стій!

66. Хтось тихо стукає в двері твої

#Куплет
Хтось тихо стукає в двері твої 
Стукає Він, стукає Він.
Стомлено жде, біля серця стоїть, 
Стукає Божий Син.

#Куплет
Чуєш? Господь за дверима стоїть, 
Стукає Він, стукає Він.
Ти відчини, хай потішить, зцілить, 
Стукає Божий Син.

#Куплет
Смуток у серці, нещастя, пітьма, 
Стукає Він, стукає Він.
Світла потіхи давно вже нема. 
Стукає Божий Син.

#Куплет
Мучать сумління, вина та гріхи, 
Стукає Він, стукає Він.
В серці гніздяться образи, страхи, 
Стукає Божий Син.

#Куплет
Він все ще стукає в серце твоє,
Стукає Він, стукає Він 
ти відчини, доки час іще є. 
Стукає Божий Син.

67. У дикого птаха могутнії крила

#Куплет
У дикого птаха могутнії крила,
В далекім польоті великий розмах.
Ще трохи старання, ще трохи зусилля
І він вже високо летить в небесах.

#Куплет
У ластівки крила, у голуба крила,
А я ось не можу літати ніяк.
Та в крилах молитви дарована сила,
У небо на них піднімаюся я.

#Куплет
Коли починає людина молитись,
То відстань до неба коротша стає.
Чим нижче душею ти будеш хилитись,
Тим ближче до неба тоді вона є.

#Куплет
Я маю багатство цінніше, ніж в птахів, 
На крилах молитви лечу від землі.
Я силу тяжіння спроможний здолати.
Молитва окрилює душу мені.

#Куплет
Безшумні ці крила, могутні ці крила
Мій дух піднімають над світом гріха.
Потрібне старання, потрібна ще віра, 
І Бога в молитві відчує душа.

68. Тримай те, що маєш, християнин

#Куплет
Тримай те, що маєш, християнин
Тримай, що тобі дарував Божий Син.
Тримай Божу віру, надію, любов,
За це наш Спаситель пролив Свою Кров.

#Куплет
Тримай те, що маєш, украсти не дай,
Життя - найцінніша Христа благодать.
Боротися варто, нам є що тримать, 
Не будьмо байдужі, бо є що втрачать.

#Куплет
Тримай те, що маєш, лукавий бо час.
В гріхах потопити він хоче і нас.
Оманливим щастям затьмарить тебе,
Щоб зрадником став ти, згубивши себе.

#Куплет
Тримай те, що маєш, тримай, щоб ніхто 
Як злодій не викрав вінця і твого.
Хоч буде нечестя потоком текти,
Ми будем триматись Святої руки.

#Куплет
Тримай те, що маєш, християнин
Тримай, що тобі дарував Божий Син.
Цінуй благодаттю, пильнуй і молись,
Щоб разом з святими піднятись увись.

69. Я враз усвідомив так явно й глибоко

#Куплет
Я враз усвідомив так явно й глибоко,
Що може миттєво урватись життя,
Тому так важливо усім нам сьогодні
Навчитися часом земним цінувать.

#Куплет
Біжать в океан під назвою "вічність" 
І ріки годин, і струмочки хвилин, 
І люди, безпечно роки проживши,
Ніколи не зможуть вернути їх плин.

#Куплет
Бо ж грішником бувши, зустрітися страшно
З реальною сутністю "вічне життя".
Напевно, мільйони хотіли би палко
Інакше провести прожиті літа.

#Куплет
Тоді б ми змінили всі наші стремління,
Прогнали б з душі ми неспокій і страх,
Частіше б стояли ми на колінах 
Та більше би ближнім творили добра.

#Куплет
Писання нам каже, що дні ці лукаві -
Надіятись страшно на завтрашній день
Якщо вже руйнуються скелі незламні,
Хіба вбережеться здоровʼя людей?

#Куплет
Я враз усвідомив так явно й глибоко,
Що може миттєво урватись життя,
Тому так важливо усім нам сьогодні
Навчитися часом земним цінувать

70. Розлука нас з тобою жде 

#Куплет
Розлука нас з тобою жде,
Та єдність духа збережем.
Ми будем тут, ти будеш там -
Так Бог святий призначив нам.

#Куплет
Куди б дорога не вела,
Господь нас збереже від зла.
Ми будем йти лиш за Христом
Його вузьким святим шляхом.

#Куплет
Якщо більш зустрічі для нас
Тут, на землі, Господь не дасть,
То зустріч жде в краю святім,
Коли увійдем в Отчий дім.

71. Прости мене, Боже, прости, я молю

#Куплет
Прости мене, Боже, прости, я молю,
Прости, що так пізно до Тебе я йду,
Прости, що раніше Тебе не пізнав, 
Що довго у світі гріховнім блукав.

#Куплет
Прости, що мій розум Тебе відкидав,
Прости, що страждати Тебе заставляв,
Прости, що я рани Тобі завдавав,
Що знову на хрест я Тебе піднімав.

#Куплет
Та Ти до нового життя пробудив,
І серце, і душу мені обновив, 
І очі відкрив Ти на пройдений шлях, 
Не дав потонути в невірʼї, в гріхах.

#Куплет
І ось я в молитві покірно стою,
Життя все навіки Тобі віддаю,
Я хочу належати тільки Тобі
Підтримай мене у земній боротьбі.

#Куплет
Я словом і ділом прославлю Тебе 
І вірю, що в небо Ти візьмеш мене.
Хай світло засяє у вчинках моїх 
І вабить постійно до Тебе усіх.

72. При горі смоковниця росте...

#Куплет
Садівник вже третій рік спішить:
- Скільки праці вкладено в тебе, 
Й досі ще без плоду ти стоїш.

#Куплет
Гордовита в пишноті своїй
Вітки розпустила до землі.
Садівник підносить погляд свій:
Що, скажи, бракує ще тобі?

#Куплет
Ти ж колись билинкою була,
Я тебе старанно поливав.
Ти під сонцем швидко так зросла, 
І твій плід я з радістю чекав.

#Куплет
Та в сльозах Його я ублагав —
Дай для неї ще один лиш рік.
«Зріж її, - мені Він так сказав, -
Як не дасть вона для Мене плід».

#Куплет
Друже мій, а як в житті у нас:
В радості плід Богу несемо,
Чи лишивши Господа наказ,
Виконання вироку ждемо?

#Куплет
Та не хоче Бог втрачати нас -
Він чекає і від нас плоди.
Будем вдячні ми Йому всякчас,
Смоківницю згадуймо завжди.

73. О, синє небо - Вітчизна моя,

#Куплет
О, синє небо, як люблю тебе я!
До тебе іду, до тебе спішу!
О, синє небо - Вітчизна моя!

#Куплет
О, синє небо - безхмарне й святе,
О, синє небо, ти в снах у мене.
До тебе іду, до тебе спішу!
О, сине небо - Вітчизна моя!

#Куплет
О, синє небо - підніжок Христа,
О, сине небо - Ісуса краса.
До тебе іду, до тебе спішу!
О, синє небо - Вітчизна моя!

#Куплет
О, синє небо, як тебе досягти?
О, синє небо, як жить там мені?
Знаю, що буду там омитий Христом.
О, синє небо - Отцівський мій дім!

#Куплет
Церква-Невісто, в синім небі твій дім.
Церкво, готуйся до зустрічі з Ним!
Не запізнись, Христа зустрічай.
І чисте серце Ісусу віддай!

74. О, невже я почую «Не знаю!»

#Куплет
О, невже я почую «Не знаю!»
Коли Ти за Своїми прийдеш?
О, невже, о невже, Боже, день той настане
А мене Ти у рай не візьмеш?

#Куплет
О, невже у момент Вознесіння 
Не піднімеш мене в небеса?
Не почую, не почую небесні я співи,
Не побачу Твої чудеса?

#Куплет
О, невже у момент Вознесіння 
Я побачу, як в славі Твоїй 
Твій народ, Твій народ успадкує спасіння,
Я лишуся навіки один?

#Куплет
О, невже, Боже мій, в Твою славу 
Я повіки уже не ввійду,
Коли день той, коли день той бажаний настане,
О, невже я віддамся суду?

#Куплет
О, невже мої друзі й подруги
Всі на хмарах співатимуть гімн,
Я ж залишусь, я ж залишусь на горе і муки
Без надії, без цілі, один.

#Куплет
Я ж із ними співав і молився,
Разом з ними в зібрання ходив,
Тільки мало, тільки мало Тобі я корився,
Тільки ближнього я не любив.

#Куплет
Та не тільки із друзями, знаю,
Розлучуся навік я тоді.
А ще тяжче, а ще тяжче душею зітхаю,
Що я трачу Христа назавжди.

#Куплет
О, мій Боже, для того сьогодні
Моє серце тривожиш Ти знов,
Щоб у день той, щоб у день той великий Господній 
В Твоє Царство і я увійшов.

#Куплет
Буде день, може навіть сьогодні
На землі не скінчиться життя.
Тільки Церква, тільки Церква так легко і вільно 
Від землі увійде в небеса.

#Куплет
Безутішні там будуть ридання,
В страшнім болю застигне душа,
І одне лиш, і одне лиш у скронях зізнання:
За дверима залишився я.

#Куплет
Небеса дивним співом лунають,
То радіють всі діти Христа.
Тільки пізно, тільки пізно мені вже ридати,
Лиш у муках чекати суда.

75. Торжествуй, свята Христова правдо!

#Куплет
Торжествуй, свята Христова правдо!
І,народе Божий, торжествуй!
Сповіщай про Господа всім радо,
В небеса вузьким шляхом прямуй.

#Приспів
Скрізь роботи є багато,
А женців на ниві дуже мало.
На Господній заклик треба встати 
І на працю вийти всім.

#Куплет
Понесем усюди вість спасіння,
Що Господь звільняє від гріхів.
Слова Божого святе насіння
Будем сіяти в серця людські.

#Куплет
Літо благодаті вже минає,
Світ по хибному шляху іде.
Вість євангельська хай скрізь лунає,
Що Христос спасає всіх людей.

76. Душа сумує в світі одиноко

#Куплет
Душа сумує в світі одиноко ...
3 очей біжить непрошена сльоза...
І серце рветься від землі високо, 
І хочеться додому в небеса.

#Приспів
Спішу до Тебе, Боже, я в молитві,
Мене завжди веде рука Твоя.
О як страждав я в цій життєвій битві!
Та Ти зімною, твердо знаю я!

#Куплет
Прости, що в душу холод проникає,
Що часом не горить душа моя...
Веди мене в простори небокраю,
Хай береже мене рука Твоя.

#Куплет
Не залишай, о Господи, благаю!
Я лиш з Тобою труднощі пройду!
З Тобою завжди я перемагаю,
Тобі несу подяку і хвалу.

77. Вже чекають мене небеса

#Куплет
Вже чекають мене небеса,
Вічна радість і дивна краса.
Буде зустріч з Великим Творцем:
Святим Духом, Ісусом, Отцем!

#Приспів
І вінець, безсумнівно, вінець,
Що мені подарує Отець 
І вінець, безсумнівно, вінець,
Що мені подарує Отець!
Аллілуйя, Аллілуйя...!

#Куплет
Місто жде неземної краси,
Всюди ангели, квіти, вінці.
В колі рідних знайомих моїх,
І Спаситель стоїть серед них.

#Куплет
Буде зустріч з Іваном, Петром, 
І святих не злічить - цілий сонм
Всі підійдуть, обіймуть мене.
Там блаженство душі неземне.

78. Вабить серце та кличе

#Куплет
Вабить серце та кличе
В небеса вічна мрія,
Нас зʼєднала велична
На Ісуса надія.

#Приспів
Він зріднив нас по вірі,
Він назвав нас братами,
Нам спасіння довірив,
Ми тепер - християни!

#Куплет
Став Ісус нашим Другом, 
Береже, визволяє,
Він лікує недуги,
Він журбу проганяє.

#Куплет
Він дарує прощення,
Мир та радість без міри
В Ньому - сила й натхнення,
Тільки щиро повіруй!

79. В небі голубому наш Отчий дім

#Куплет
В небі голубому наш Отчий дім,
Сяйво в граді тому, мир, радість в нім.
Пісня полине вічна і у красі величній
Завжди з Ісусом любим будемо всі жить.

#Куплет
Спів неземний поллється і з ангельським зіллється,
Ми по алеях райских будемо ходить.

#Куплет
Рідними та близькими, 
станемо в небі всі ми,
Божа любов велична обʼєднає нас.

#Куплет
Божі зберуться діти, 
щоб в вічнім краю жити,
Линутимуть співзвуччя дивні повсякчас.

#Куплет
Будемо молодими, вічними, неземними,
Стогону і плачу не чути в місті тім.

#Куплет
Той, хто страждав за Бога, 
ще й суджений був строго,
Щастя знайде й спочинок в граді золотім.

80. Бачив небо дня Господнього Іван

#Куплет
Бачив небо дня Господнього Іван,
Лився голос гучно з неба, мов орган.

#Приспів
То був Альфа і Омега, 
В білих шатах в славі неба,
Цар царів.

#Куплет
В білосніжному вісоні сам Господь,
Хто залишив славу неба,взявши плоть.

#Куплет
Як світильник, Його образ засіяв,
Перед величчю Іван на землю впав.

#Куплет
О, не бійся", - до Івана голос був, 
Що не раз у Галилеї його чув.

#Куплет
"Я помер, та смерті владу подолав, 
У правицю владу Бог мені поклав.

#Куплет
Ключ від пекла і могили маю Я,
Влада над усім творінням є Моя.

#Куплет
В царській славі, у величності, красі 
Любить щирих, вбогих духом, в простоті.

81. Він знає все

#Куплет
Він знає все! Як журба моя
Глибша всяких слів і морів,
Як скорботи гніт на душі лежить,
Шлях важкий, а ворог страшить.

#Приспів
О, так! Він знає, весь мій біль, -
Я серцем це зрозумів.
Він знає рани, життям завдані,
Він знає все без слів!

#Куплет
Він знає все! Як упав без сил,
Меч спокуси душу прошив.
Як туга німа, а кругом пітьма, 
І як мир мене залишив.

#Куплет
Він знає все! Як у час нічний
Сльози гірко ллються з-під вій,
Із любовʼю Він в мій сердечний дім
Принесе Свій мир і спокій!

#Куплет
Він знає все! Як нещадна смерть 
Серце вірне геть віднесе 
І розлучить нас, у скорботний час
Розкажу Ісусу про все.

#Куплет
Він знає все! Як життя сумне 
Не здійснить ні мрій, ні надій,
Скаже голос Твій у душі моїй
«На добро це все, сину мій!»

82. Ось поклали на Ісуса тяжкий хрест нести

#Куплет
Ось поклали на Ісуса тяжкий хрест нести. 
І поніс Він на Голгофу, щоб усіх спасти
Плакали жінки так гірко, йдучи за Христом, 
Чути було Його стогін, під тяжким хрестом.

#Куплет
Низько до землі схилився під хрестом тяжким, 
До жінок Господь звернувся, і сказав Він їм:
"Ви не плачте, що страждаю Я від рук людей, 
Я страждаю - вас спасаю і ваших дітей.

#Куплет
Ви пильнуйте за собою, хай любов 
Моя Завжди в вас перебуває до кінця життя.
Бо ж зі Мною так вчинили—хрест дали нести 
І на страту засудили, щобивас спасти".

#Куплет
На Голгофу підіймалась злобна та юрба, 
І плювали, і знущались з Господа Христа.
На горі, Череповищі, Бога розпʼяли, 
Два розбійники з Ним разом помирати йшли.

#Куплет
На хресті розпʼятий був Він - Божий Син Святий 
І звершив Він на Голгофі славний подвиг Свій.
"Завершилось", - Він промовив, голову схилив, 
ради нашого спасіння кров Свою пролив

83. Руки Христа

#Куплет
Руки Христа пригорнули весь світ,
Добрі та лагідні руки.
Ти подивись, руки Спаса в крові,
Він простягнув їх на муки.

#Куплет
Друже, коли ти знеміг в боротьбі,
Муки душі відчуваєш,
Знай, що Христос вже назустріч тобі
Руки Свої простягає.

#Куплет
Руки Христа з прірви нас дістають,
Ставлять на камінь спасіння.
І, день за днем, у житті бережуть 
Нас від нещастя, падіння.

#Куплет
Він простягнув їх тобі і мені,
Він не стомився прощати.
Байдуже ти не дивись в стороні, 
Час до Христа поспішати!

#Куплет
Глянь на Христа, рук святих доторкнись,
Не відвернися сьогодні.
Світ бережуть і тепер, як колись,
Лагідні руки Господні.

84. Покажіть мені любов, що без Ісуса

#Куплет
Може жити в світі цім на самоті,
Бо без Нього все добро - порожній звук лиш, 
Непідробна та Любов, що на хресті!

#Приспів
Бог є любов - досконалості вершина!
Бог є любов - повнота і глибина!
Бог є любов - Він віддав у жертву Сина!
Бог є любов, лиш в Нім життя!

#Куплет
Божий Син за нас помер там на Голгофі, 
В тому Бог Свою любов до нас довів!
Не барися, любий друже, а до Нього
Без вагання у молитві поспіши!

#Куплет
Не знайти у світі цім ніде любові,
Бо вона існує тільки у Христі!
Він людей всіх відкупив Своєю кровʼю 
І щодня любов являє в повноті!

85. Життя наче море

#Куплет
Життя - наче море,
Все хвилями грає:
То радість, то горе
Наш човник хитає.

#Куплет
Життя пролітає,
Як пара, розтане.
Ніхто з нас не знає,
Чи завтра настане.

#Куплет
Сьогодні щасливо
Життям пробігаєш,
А завтра - журливо
В хворобі вмираєш.

#Куплет
Сьогодні багато,
Розкішно живеться,
А завтра це, брате,
Забути прийдеться.

#Куплет
А завтра, можливо,
Вже злидні настануть,
Підеш нещасливо
Блукати світами.

#Куплет
Вже завтра, можливо, -
Холодна могила:
Зупинить жахлива
Небачена сила.

#Куплет
В життєвому морі
Міняються хвилі:
То бурі суворі,
То лагідні штилі.

#Куплет
Та небо над нами,
Здіймай в небо очі!
У битві з вітрами
Це компас пророчий.

#Куплет
Життя - наче море,
Все хвилями грає,
То радість, то горе
Наш човник хитає...

86. Наче птах, пролетить

#Куплет
Наче птах, пролетить
Це дочасне життя,
Промайне, зникне вмить -
І нема вороття. (2р.)

#Куплет
Наче тінь, по землі
В літній день пробіжить,
Сонце зникне у млі -
То і тінь зникне вмить. (2р.)

#Куплет
Ніби цвіт навесні,
Оживе, розцвіте,
Пролетять теплі дні -
Облетить, пропаде. (2р.)

#Куплет
Це життя - наче звук,
Як удар молотка,
Затихає, як стук, -
Тільки згадка гірка. (2р.)

#Куплет
І не думаєш ти,
Що летять твої дні,
Не шукаєш мети 
Та живеш у пітьмі. (2р.)

#Куплет
Потурбуйся про те,
Щоб ти вічність знайшов,
Щоб життя вів святе
Та до Бога прийшов. (2р.)

87. Буде Богу честь і слава

#Куплет
Буде Богу честь і слава
Всюди, де лиш сонце сяє
Його Царство по всі віки
Докіль місяць, зорі світять.

#Куплет
Від півночі до полудня,
Христос буде царювати,
Імʼя Його - мов пахощі,
Він народам дасть радощі.

#Куплет
Всі народи, всі язики,
Восхвалять Його повіки,
Він їм сльози повтирає,
Від недолі їх вибавить.

#Куплет
Христос буде царювати.
Любов, правда, панувати
Знеможені спокій знайдуть
Вічну радість отримають.

88. О, Боже, даруй нам всім крила

#Куплет
О Боже, даруй нам всім крила,
Щоб ними до неба злітать,
Там наша країна є мила,
Туди ми підем спочивать.

#Куплет
Тепер на нас праця чекає
На ниву хто Божу піде?
І голос Господній лунає,
Робота велика вас жде.

#Куплет
А в нас, Боже, мало так сили,
Ти силу нам з неба зішли.
Від Духа Святого знов вилий,
На Церкву Ти пізні дощі.

#Куплет
Роботу Твою щоб звершати,
В собі показати Христа,
Щоб грішні ще правду пізнали,
Й спасенні були від гріха.

#Куплет
Бо час уже жниво збирати,
А в нас ще велика сівба.
О Боже, Тебе ми благаєм,
Хай рясно уродить вона.

#Куплет
Даруй Ти нам всім крила віри,
Щоб ними до неба злітать.
Там наша країна є мила,
Туди ми підем спочивать.

89. Тобі хочу я співать "Алілуя"

#Куплет
Тобі хочу я співать "Алілуя", 
О мій Господь я Тобою живу.
За радість спасіння Тебе прославляю,
І "Алілуя" співаю. (2р.)

#Куплет
Сила Твоя і смерть влади не має,
Твоя любов сердце добрим стає.
Вічний мій Бог я Тебе прославляю, 
І "Алілуя" співаю. (2р.)

#Куплет
Я прагну так скрізь Тобі бути вірним, 
Жити Тобою, співати Тобі.
Чашу страждань з Христом поділяю, 
І "Алілуя" співаю. (2р.)

#Куплет
Тобі хочу я співать "Алілуя"
О мій Господь я Тобою живу.
За радість спасіння Тебе прославляю, 
І "Алілуя" співаю. (2р.)

90. У темноті над містом

#Куплет
У темноті над містом, над містом,над містом
Горить зоря провісна, провісна, провісна.

#Приспів
Не в пишнім царськім домі, а в яслах на соломі
Родився наш спаситель Ісус Христос. (2р.)

#Куплет
А зверху спів небесний, небесний, небесний
Лунає день чедесний, чудесний, чудесний

#Куплет
І пастухи приходять, 
приходять, приходять
Дитя в яслах находять, 
знаходять, знаходять

#Куплет
Давайте всі підемо, 
підемо, підемо
Рожденного знайдемо, 
знайдемо, знайдемо

91. Ген високо  втемнім небі

#Куплет
Ген високо в темнім небі
Зірка засіяла.
Плила-плила між хмарами
Над вертепом стала. (2р.)

#Куплет
Мати Сина породила
В яслях положила.
Сухим сіном притрусила
Пеленами вкрила. (2р.)

#Куплет
Прилетіли до вертепу
Ангели святії
Поставали, заспівали
Тій Божій дитині. (2р.)

#Куплет
Ця маленькая Дитина
То є Бог Великий
Що бував перед віками
І буде навіки. (2р.)

#Куплет
Ген високо в темнім небі
Зірка засіяла
Плила-плила між хмарами
Над вертепом стала. (2р.)

92. Знов хвилюючий час

#Куплет
Знов хвилюючий час...
Відійшов рік і згас.
Рік новий, рік новий
Нам дає Бог святий.

#Приспів
Рік пройшов, ближче дім 
(Вічний наш дім),
Бог чекає нас в нім 
(Жде нас у нім).
Друже, вір і співай 
(І співай)!
Ближче вічності край.

#Куплет
Що з собою несе
Невідомий рік цей:
Щастя мить, щастя мить,
Бурю серцю чи мир?

#Куплет
Що гряде - це в пітьмі, 
Та все ж знаємо ми:
Кожен день, кожен день
З нами Бог наш іде.

#Куплет
Нас веде сильний Вождь, 
Добрий Пастир, Господь.
На путі, на путі
Він - опора і щит.

#Куплет
Чуєм голос в душі:
Все для блага тобі,
Не лякайсь, не лякайсь, 
На Христа покладайсь.
Хай уста, хай уста
Величають Христа.

93. Струн душі рука Христа торкається

#Куплет
Струн душі рука Христа торкається - 
І звучить піднесено хвала.
Пісня ще одна на світ зʼявляється,
Пісня про Спасителя Христа.

#Куплет
Пісня слави дзвінко розливається
В трелях соловʼїних голосів,
І мій дух хвалою наповняється, 
Та в устах не вистачає слів.

#Куплет
Божа ласка ллється ароматами
Із полів квітучих і садів.
Я про милість Господа співатиму,
Залишивши погляди світські.

#Куплет
Я любов велику і безмірную
Бачу скрізь, куди сягає зір, 
І люблю Христа любовʼю ніжною,
Він мені усі гріхи простив.

#Куплет
Струн душі рука Христа торкається - 
І звучить мелодія нова.
Хай ніколи пісня не кінчається
Про Христа: Він щастя вічне дав!

94. Співайте всі щиро

#Куплет
Співайте всі щиро, сердечно,
Хай лине до Господа спів.
Він нас полюбив безконечно,
Він визволив нас від гріхів.

#Куплет
Він славну дає перемогу
Над світом гріховних спокус,
Дарує нам втіху, підмогу
В душевній розмові Ісус.

#Куплет
Надії та віри тримайтесь,
Хай радість панує свята.
Сердечно та щиро співайте,
Прославте Ісуса Христа!

95. Тебе, мій кращий Друг

#Куплет
Тебе, мій кращий Друг, 
Мій люблячий Спаситель, 
Я хочу прославляти від душі.
Я дякую Тобі, мій дивний Відкупитель, 
Щоб був зі мною в бурі, 
також був в тиші.

#Приспів
О, дай, щоб не забув ті неповторні миті,
О, дай, щоб не забув, 
Твою любов, Господь,
Дай полюбить Тебе найбільше всіх на світі, 
Щоб вірним був завжди і за Тобою йшов.

#Куплет
Ти повернув любов, яка вже охолола,
Ти запалив світильник, як погас.
Життя нове душі по-новому настало, 
І сльози щастя ллються в покаяння час.

#Куплет
Тепер веди мене всесильною рукою,
Тобі сердечно хочу я служить.
Дай сил мені пройти дорогою вузькою,
Бо скоро Ти прийдеш, дай тільки свято жить.

96. Скільки б в світі не було доріг

#Куплет
Скільки б в світі не було доріг, 
Скільки б в світі не було шляхів, 
Та найкраща дорога з усіх,
Та, що Бог приготує тобі.

#Приспів
Чуєш, як плаче твоя душа?
Чи про таке життя мріяла тут вона?
Лиш з Христом щастя знайдеш в житті 
І тільки Він один може тебе спасти.

#Куплет
Скільки б друзів не мала душа
Вірних, люблячих і дорогих, 
Та як прийде до неї біда,
То нічого не змінять вони.

#Приспів
Чуєш, як плаче твоя душа?
Чи про таке життя мріяла тут вона?
Лиш Христос - Друг найдорожчий твій
Біди усі твої зможе нести лиш Він.

#Куплет
Тож, подумай, мій друже, і зваж
По якому шляху тобі йти,
Не закрились ще двері у рай,
Двері вузькі на Божій путі.

#Приспів
Чуєш, як плаче твоя душа?
Чи про таке життя мріяла тут вона?
Лиш Христос - Друг найдорожчий твій
Біди усі твої зможе нести лиш Він.

97. Боже я прошу Тебе

#Куплет
Боже, я прошу Тебе, 
Ти почуй з небес мене.
Милосердя прояви,
Охорону нам пішли.

#Приспів
З миром нас Ти розпусти,
Як іти нам, научи,
Щоб у світі ми жили
Були світлом між людьми.

#Куплет
Ми молитву піднесли,
Ти почуй нас від землі.
Віримо, настане час,
Ти візьмеш до Себе нас.

#Куплет
Благодать Свою пролий,
Мир у серце Ти пішли.
Дай нам спокій Твій святий,
Бо народ ми, Боже, Твій.

98. Церква Божа, підіймайся! Кличе сам Господь тебе!

#Куплет
Церква Божа, підіймайся! 
Кличе сам Господь тебе!
Ти до Нього прислухайся, 
Божа нива жде тебе! (2р.)

#Куплет
Через гори і долини 
до нас лине клич Христа:
«Скоро день великий жнива», 
- нам вістять Його уста. (2р.)

#Куплет
Мужі сильні, всі вставайте, 
колос повний вже зерна,
Скоро вечір, поспішайте, 
нива ще не зібрана. (2р.)

#Куплет
І жінки, усі вставайте, 
на Господню ниву йдіть,
Все колосся позбирайте 
і важкі снопи звʼяжіть. (2р.)

#Куплет
Юнаки і діти, знайте - 
Божа нива жде і вас,
Все зерно ви позбирайте, 
поки день ще не погас. (2р.)

#Куплет
Старець, вкритий сивиною, 
хоч безсилий - встань і ти,
І тремтячою рукою сніп забутий підніми. (2р.)

#Куплет
Будьмо пильні, християни, 
скиньмо марноту і гріх,
Всі на ниву Божу гляньмо - 
Бог до праці кличе всіх! (2р.)

#Куплет
Після жнив спокій чудесний всіх женців на небі жде,
Скоро Бог у дім небесний Свою Церкву приведе. (2р.)

#Куплет
Вже спустились тіні ночі, 
ось і північ надійде,
Підіймайте свої очі - 
скоро наш Господь гряде! (2р.)

99. Не розкаже потік гомінливий

#Куплет
Не розкаже потік гомінливий
Таємницю нікому мою,
Між лісів і степів мовчазливих
Течію несучи вдаль свою...

#Куплет
Не розкаже, що сталось зі мною
Під час звичного плину його,
Як покрилося тіло водою
В день святого хрещення мого.

#Куплет
Від Христа я отримав спасіння,
Дивну радість і щастя, і мир.
І, приймаючи водне хрещення,
Я в Завіт з Ним навіки вступив!

#Куплет
Від життя відрікаючись злого,
Я Ісусу себе віддавав.
Щоби жити тепер лиш для Нього,
Бути вірним Йому до кінця!

#Куплет
І Бог вислухав щиру молитву,
Що від серця неслась в небеса.
Душу спокоєм сповнив 
Спаситель, Благодать в повній мірі послав!

#Куплет
І був свідком потік гомінливий
Таємниці моєї душі...
Став навіки тепер я щасливим,—
Божу правду у день цей звершив.

100. Вірте, браття, і надійтесь

#Куплет
Вірте, браття, і надійтесь, 
Що ми з Богом будем жить, 
Що не буде там розлуки, 
Радість в небесах царить.

#Куплет
Віра нас не залишає 
І в останній смертний час,
І з любовʼю зберігає 
Наш Господь, Спаситель наш.

#Куплет
І тяжкі часи розлуки, 
Коли друг залишив нас, 
Віра нас бере за руки 
Й до кінця провадить нас.

#Куплет
Вірою в війні з гріхами 
Творимо ряд перемог. 
Ми йдемо Його слідами, 
В небі нас чекає Бог.

101. Всім відомо людям

#Куплет
Всім відомо людям про життя ціну, 
Та ще краще буде, зрозуміть мету. 
Як Творця просторів серцем осягнеш,
І лише відтоді справді ти живеш.

#Куплет
Тоді ціль відома і життя ясне,
Чути голос Божий: 
"Ти дитя Моє, 
Я Отець твій вічний, 
Я тебе люблю, 
На шляху цім грізнім тебе збережу"

#Куплет
Які ж ми щасливі, знаючи Христа,
Радість в нашім серці ллється як ріка.
Нам так добре жити з Богом на землі,
А тоді на небі разом будем всі.

#Куплет
Поспіши сьогодні до Христа прийти, 
Він з любовʼю прийме, дасть тобі спокій.
І в житті земному збереже тебе,
А в кінці на небо до себе візьме.

102. Дорожіть, брати, ви днями

#Приспів
Дорожіть брати ви днями,
Бо тяжкий ось час іде.
В світі діє цім лукавий
І людські серця краде.
Дорожіть ви сестри днями,
Бо тяжкий ось час іде.
В світі діє цім лукавий
І людські серця краде.

#Куплет
Хоче він туди пробратись,
Погубити усіх нас.
Щоб над нами посміятись,
Щоб вогонь добра погас.

#Куплет
Та пильнуйте ви в молитвах,
Всі спокуси, щоб знести.
Щоб у всіх духовних битвах
Сили злі перемогти.

#Куплет
Слово Боже ви читайте
І завжди робіть добро
Гріх, неправду уникайте,
Викорінюючи зло.

#Куплет
Тоді ворог вже не зможе, 
В двері серця увійти.
Поможи усім нам Боже,
За Тобою всюди йти!

103. Йди за Христом

#Куплет
Йди за Христом, хоч навкруг світ вирує,
Иди за Христом, хоч пітьма торжествує,
Иди за Христом, хоч нелегко в путі,
Завжди іди вслід за Ним.

#Куплет
Иди за Христом, хоч ненавидять люди,
Йди за Христом, хоч сміятися будуть.
Хрест свій візьми і покірно неси,
Завжди іди вслід за Ним.

#Куплет
Йди за Христом на борню без вагання,
Мужньо терпи всі зневаги, страждання
В небі Отець дасть вінець золотий,
Завжди іди вслід за Ним!

104. Край чудовий нас в небі чекає

#Куплет
Край чудовий нас в небі чекає,
Де не буде печалей, скорбот.
Лиш туди ми свій шлях направляєм,
Там зустріне нас добрий Господь.

#Приспів
Край чудовий, край чудовий!
Серце рветься до славних висот.
Край чудовий, край чудовий!
Там чекає нас добрий Господь.

#Куплет
Край чудовий, де ангельські співи
Так лунають, як шум бистрих вод.
Честь Ісусу приносять святії,
Бога славить спасенний народ.

#Куплет
Край чудовий, де в світлі небеснім
Будем бачити славу Творця.
В тіні пальм і в долинах чудесних
Жити будемо ми без кінця.

#Куплет
В край чудовий ми скоро прибудем,
Де панують і радість, і мир,
Всі печалі й скорботи забудем
І прославимо Господа сил.

105. Лиш в Христі Ісусі щастя я знайшов

#Куплет
Лиш в Христі Ісусі щастя я знайшов, 
В Ньому маю вічну радість і любов.
Він мене тримає у Своїй руці,
Вірного Друга я знайшов в Христі.

#Приспів
О, яке безмірне щастя у Христі!
Він -моя надія й спокій у житті.
І радіє серце завжди тільки в Нім - 
В дивнім Спасителі, в Христі моїм.

#Куплет
Друг, Який простив вину усю мою,
Дав життя мені, проливши кров Свою;
Він помер за мене в муках на хресті -
Вірного Друга я знайшов в Христі.

#Куплет
У завіт святий з Ісусом я вступив
По шляху вузькому Він мене повів
В ту святу країну, де царює Сам, 
Щоб міг радіти я з Ним вічно там.

106. Може твій дух вже втомився

#Куплет
Може твій дух вже втомився 
В тяжкій земній боротьбі, 
Друже мій, стань, помолися, 
Це додасть сили тобі.

#Приспів
Хто, і хто вже втомився, 
Сил в боротьбі нестає, 
То перед Богом схилися, 
Силу молитва дає.

#Куплет
Може проблеми горою 
Часто лежать на плечах, 
Бог нехай буде з тобою 
І зробить рівним твій шлях.

#Куплет
Може бажання і мрії 
Канули у небуття,
Не залишай ти надії,
Сміло крокуй в майбуття.

#Куплет
Може хвороба, страждання,
Душу твою потрясуть,
В тяжкий час випробування
Сльози з очей потечуть.

#Куплет
Друже, потрібно молитись,
Сила в молитві, повір.
Нею спіши підкріпитись
І стане легше тобі.

107. Не запізнись, син блудний

#Куплет
Не запізнись, син блудний, 
в рідний свій дім прийди, 
Батько тебе чекає, 
о, поспіши туди. 
Батьківське серце плаче, 
серце його скорбить, 
Дивиться-виглядає, 
жде довгожданну мить.

#Куплет
Горе тебе спіткало, 
щастя кудись втекло, 
Друзів твоїх не стало, 
сонце добра зайшло.
В домі отця є щастя, 
в домі отця спокій,
В домі отця відрада, 
бо це твій рідний дім.

#Куплет
Може нелегко буде, 
соромно в дім іти, 
Може сказати тяжко: 
"Батьку, мене прости".
Хоч і тяжке падіння, 
тяжкий тягар в душі,
Любить тебе твій Батько, 
вертайся, поспіши

108. Не страшать хай перешкоди у житті

#Куплет
Не страшать хай перешкоди у житті
В край омріяний до Господа іти.
Та лише ніколи ти не забувай:
Є страждання на шляху в небесний край.

#Приспів
Серце плаче і сумує, Боже мій!
Перешкоди тиснуть душу на землі,
Я страждаю, сил немає хрест нести.
О Спасителю, дай сили все пройти!

#Куплет
Твою віру у житті хай Бог зміцнить,
Щоби гріх на цім шляху перемогти.
Кров Ісуса всепрощаюча, свята,
І така безцінна благодать Христа!

#Куплет
Не страшать хай перешкоди у житті.
Коли стомишся, то буду Я нести.
Я люблю тебе й кажу тобі: ти Мій!
І введу тебе в оселі, де спокій.

#Куплет
Небагато так лишилось ще пройти,
Незабаром поспішу Я вже прийти.
Не забудь, кажу тобі: завжди молись!
Споглядай на хрест Голгофський і кріпись.

#Куплет
Не страшать хай перешкоди у житті.
Поможу тобі тяжкий хрест пронести.
Сам Христос тебе обмиє і простить
І любити всіх людей тебе навчить.

109. Не треба нам щастя земного

#Куплет
Не треба нам щастя земного,
Воно тимчасове у світі.
Душа прихилилась до Бога,
Бажає Йому молитись.
Так тяжко не раз буває,
То я потішаю себе:
Душа моя твердо знає -
Їй прагнути треба в небо!

#Приспів
Небо! Яке ж ти високе!
Небо - таємне, глибоке...
Про цю таємницю віками
Біблія каже свята:
Там, за зірками,
Там, за зірками
Є вічне, нове життя.

#Куплет
Коли я довірився Богу, 
На поклик Його відізвався,
Тоді від тяжіння земного
Не скоро, та відірвався.
Душа прагне ввись, у небо,
Де слабших не ображають,
Де в хлібі нема потреби, 
Де вічність і мир пробувають.

#Куплет
Душа в світі зла не зігрілась,
Земля їй не стала домом,
Хоча все для неї творилось,
В достатку було все готовим.
Перед гріхом хилитись
Безсмертній душі не треба,
А тільки у вись дивитись,
Де воля, Господь і небо!

110. О, Ісус, душі Спаситель

#Куплет
О Ісус, душі Спаситель,
Дай схилитись до Тебе, 
Серед бурь будь мій хранитель, 
Не залиш в біді мене. 
Я тобі лиш довіряюсь, 
Я тобі лиш віддаюсь, 
Бачити тебе бажаю, 
Будь мною, мій Ісус.

#Куплет
Дар примирення приймаю
Від Тебе, Спаситель мій,
До тебе я так бажаю,
О прийми мене, я Твій.
Порятунку більш немає, 
Лиш в Тобі, Спаситель мій,
Не лишай мене, благаю,
У життєвій марноті.

#Куплет
Зберігай у бурях грізних
На шляху мого життя,
Щоб досяг воріт Вітчизни
Й відпочинув там сповна.
Спрагу вгамувати може
Джерело життя твого.
Зі струмка напʼється кожен
Що з нутра біжить мого.

111. О, Спасителю, прийди

#Куплет
О, Спасителю, прийди
Спасителю, прийди, 
будь зі мною назавжди, 
Огорни теплом мій дух, 
вірний мій, надійний Друг.

#Приспів
О, прийди, о, прийди, 
о, прийди, 
Мій Господь і вірний Друг.

#Куплет
Серцем прагну я Христа, 
в Ньому є вода життя.
Мир дарує і тепло Благодатне джерело.

#Куплет
У розвагах лиш пітьма, 
щастя зовсім там нема.
Пробувати у Христі - 
це найвища ціль в житті.

#Куплет
Як болить душа моя, 
людям не довірюсь я,
Душу щиру і просту 
я відкрию лиш Христу.

#Куплет
О, Спасителю, приходь, 
Ти мій Пастир і Господь.
Агнець жертвенний, 
святий, Цар і Бог наш всеблагий!

112. Чи більша є потіха

#Куплет
Чи більша є потіха,
Чи радість є така, 
Ніж та, що ллється тихо
В присутності Христа.

#Приспів
Добре, легко бути разом з Ним 
(вічно з Ним),
Добре, легко жити разом з Ним.

#Куплет
Єднання з вічним Богом,
Учителем людей
Дарує всім нам Слово,
Він вчить нас як дітей.

#Куплет
Солодке спілкування між
Батьком і дітьми.
Турботливе навчання від
Нього маєм ми.

#Куплет
Безцінне спілкування як 
З кращим Другом вдвох.
У бесіді єднання
Дарує добрий Бог.

#Куплет
Молитвенна розмова
З Спасителем душі
Дарує перемогу
В життєвій боротьбі.

113. Тернистий шлях земний

#Куплет
Тернистий шлях земний, 
скорботний шлях вузький,
І застилає світ сльоза сумна...
Зорею радості прийшов Спаситель мій,
Зневіри темрява пройшла земна.

#Куплет
Коли я Господа в своє життя прийняв,
Мої всі сумніви Він віддалив,
Вину минулого у забуття прогнав
І кровʼю чистою гріхи обмив.

#Куплет
Людські слова ведуть до зради, відчаю,
Дочасні радощі несуть пітьму.
Немов дитина йду за Ним до вічності
Я доручив свій шлях цілком Йому.

#Куплет
Так світло, радісно мені зробилося,
Так легко йти тепер мені за Ним.
Душа надією знов підкріпилася,
Ось вже за обрієм Огцівський дім!

114. Птахи Божі, додому збирайтесь

#Куплет
Птахи Божі, додому збирайтесь,
Час покинути край цей настав,
Над рівнинами ви піднімайтесь,
І летіть від землі в небеса.

#Приспів
Нам туди, нам туди, 
нам туди в небеса,
Там чекае нас вічна весна,
Над рівнинами ви піднімайтесь,
І летіть від землі в небеса.

#Куплет
Птахи Божі, додому збирайтесь,
Час покинути край цей настав,
Все в своєму житті очищайте,
Щоб піднятися у небеса.

#Куплет
Браття, сестри, додому збирайтесь,
Час покинути край цей настав,
Марноту із сердець видаляйте,
Щоб піднятися у небеса.

#Куплет
Браття, сестри, від злого тікайте,
Бо останній вже час надійшов,
І любові свій стяг піднімайте,
Бо у небо підійме любов.

#Куплет
Браття, сестри свій одяг готуйте,
Видаляйте всі плями гріха,
Лиш стежинами правди простуйте,
Щоб відкрилися вам небеса.

#Куплет
Браття, сестри, ви сил досягайте,
В благодаті зростати пора,
Духом Божим серця наповняйте,
Щоб піднявся ваш дух в небеса.

115. Лиш в Христі суть життя

#Куплет
Лиш в Христі суть життя, 
повна радість в Ісусі, 
Тільки з Ним наше щастя і мир,

#Куплет
У святому єднанні, 
в міцному союзі
Будем йти за Христом, 
вперед, за Ним (2р.)

#Куплет
Бог наш Цар, наш Отець, 
і Хранитель наш вірний.
Кращий Друг у часи горя й сліз.

#Куплет
У Христовій любові нема переміни
Сяє людям вона всім на землі. (2р.)

#Куплет
Наш Ісус, Сильний Вождь, 
з Ним все зможем здолати
Крізь життя це Імʼя пронесем

#Куплет
І за Тим, Хто за наші гріхи був розпʼятий
Будем йти без вагань у край небес (2р.)

#Куплет
Ні земна марнота, 
ні знущання до смерті.
Це Імʼя у душі не зітре.

#Куплет
Бо Воно кровʼю Агнця записане в серці 
І ми Іменем тим усі живем. (2р.)

116. Факел віри догасає

#Куплет
Факел віри догасає, 
пісня миру замовкає

#Куплет
Ні любові, ні мети, брате мій, 
друже мій, скажи де ти? (2р.)

#Куплет
Все забув ти, відступився, 
колос віри похилився

#Куплет
Ти залишив друзів всіх, 
брате мій, о вернись з чужих країв. (2р.)

#Куплет
Кинув, друже, ти зібрання
Бачить Бог твої страждання.

#Куплет
Тихо кличе Він: «Прийди» 
Друже мій, о скоріш до Нього йди (2р.)

#Куплет
Брате бідний, де блукаєш?
Де ти марно так страждаєш?

#Куплет
Морок душу оповив, брате мій, 
повернися в рідний дім. (2р.)

#Куплет
Тихо в небі пісня ллється, 
а то раптом плач прорветься.

#Куплет
Це, мій друже, плач Христа,
Це за тебе ллють сльози небеса. (2р.)

#Куплет
Морок ночі опустився, 
ти сьогодні не молився.

#Куплет
О прийди й скажи Христу:
«Боже, я біля ніг Твоїх стою.» (2р.)

117. Години життя швидко тануть

#Куплет
Години життя швидко тануть,
Проходять, як тінь, день за днем,
Роки за роками минають -
Ми швидко до вічності йдем. (2р.)

#Куплет
Майбутнє життя, як в тумані,
Не знаєм, що завтра нас жде.
А час відліта невблаганно,
З собою нас в вічність несе. (2р.)

#Куплет
Ми часто бездумно втрачаєм
Даровані Богом літа,
Трудитися ми не бажаєм
На ниві Ісуса Христа. (2р.)

#Куплет
Ще поки життя не скінчилось,
Спішімо на працю святу,
Ще поки продовжив Бог милість,
Віддаймо всі сили Йому. (2р.)

#Куплет
За кожну прожиту миттєвість,
За кожен загублений час,
За нашу дорогу життєву
Бог звіт зажадає від нас. (2р.)
